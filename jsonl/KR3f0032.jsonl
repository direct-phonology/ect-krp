{"id": "KR3f0032_001", "series": "KR3f0032", "text": "九章算術卷第一\n　　　　　　　　魏　劉　徽　注\n　　　唐朝議大夫行太史令上輕車都尉臣李淳風等奉勅注釋\n方田\n今有田廣十五步從十六步問爲田幾何\n　　　　荅曰一畝\n又有田廣十二步從十四步問爲田幾何\n　　　　荅曰一百六十八步\n　　方田\n　　術曰廣從步數相乘得積步\n\n　　以畝法二百四十步除之卽畝數百畝爲\n　　一頃\n\n今有田廣一里從一里問爲田幾何\n　　　　荅曰三頃七十五畝\n又有田廣二里從三里問爲田幾何\n　　　　荅曰二十二頃五十畝\n　　里田\n　　術曰廣從里數相乘得積里以三百七十\n　　五乘之卽畝數\n\n今有十八分之十二問約之得幾何\n　　　　荅曰三分之二\n又有九十一分之四十九問約之得幾何\n　　　　荅曰十三分之七\n　　約分\n\n　　術曰可半者半之不可半者副置分母子\n　　之數以少減多更相減損求其等也以等\n　　數約之\n今有三分之一五分之二問合之得幾何\n　　　　荅曰十五分之十一\n又有三分之二七分之四九分之五問合之得\n幾何\n　　　　荅曰得一六十三分之五十\n又有二分之一三分之二四分之三五分之四\n問合之得幾何\n　　　　荅曰得二六十分之四十三\n　　合分\n\n　　術曰母互乘子并以爲實母相乘爲法\n\n實如法而一不滿法者以法命之\n\n其母同者直相從之\n今有九分之八減其五分之一問餘幾何\n　　　　荅曰四十五分之三十一\n又有四分之三減其三分之一問餘幾何\n　　　　荅曰十二分之五\n　　減分\n\n　　術曰母互乘子以少減多餘爲實母相乘\n　　爲法實如法而一\n\n今有八分之五二十五分之十六問孰多多幾\n何\n　　　　荅曰二十五分之十六多多二百分\n　　　　之三\n又有九分之八七分之六問孰多多幾何\n　　　　荅曰九分之八多多六十三分之二\n又有二十一分之八五十分之十七問孰多多\n幾何\n　　　　荅曰二十一分之八多多一千五十\n　　　　分之四十三\n　　課分\n　　術曰母互乘子以少減多餘爲實母相乗\n　　爲法實如法而一卽相多也\n\n今有三分之一三分之二四分之三問減多益\n少各幾何而平\n　　　　荅曰減四分之三者二三分之二者\n　　　　一并以益三分之一而各平於十二\n　　　　分之七\n又有二分之一三分之二四分之三問減多益\n少各幾何而平\n　　　　荅曰減三分之二者一四分之三者\n　　　　四并以益二分之一而各平於三十\n　　　　六分之二十三\n　　平分\n\n　　術曰母互乘子副并爲平實\n母相乘\n　　爲法以列數乘未并者\n　各自爲列實亦以列數乘法\n\n以平實減列實餘約之爲所\n　　減并所減以益於少以法命平實各得其\n　　平\n今有七人分八錢三分錢之一問人得幾何\n　　　　荅曰人得一錢二十一分錢之四\n又有三人三分人之一分六錢三分錢之一四\n分錢之三問人得幾何\n　　　　荅曰人得二錢八分錢之一\n　　經分\n\n　術曰以人數爲法錢數爲實實如法而一\n　　有分者通之\n\n重有分者同而通之\n\n今有田廣七分步之四從五分步之三問爲田\n幾何\n　　　　荅曰三十五分步之十二\n又有田廣九分步之七從十一分步之九問爲\n田幾何\n　　　　荅曰十一分步之七\n又有田廣五分步之四從九分步之五問爲田\n幾何\n　　　　荅曰九分步之四\n　　乘分\n　　術曰母相乘爲法子相乘爲實實如法而\n　　一\n\n今有田廣三步三分步之一從五步五分步之\n二問爲田幾何\n　　　　荅曰十八步\n又有田廣七步四分步之三從十五步九分步\n之五問爲田幾何\n　　　　荅曰一百二十步九分步之五\n又有田廣十八步七分步之五從二十三步十\n一分步之六問爲田幾何\n　　　　荅曰一畝二百步十一分步之七\n　　大廣田\n\n　　術曰分母各乘其全分子從之\n相乘爲實分母相\n　　乘爲法實如法而一\n\n今有圭田廣十二步正從二十一步問爲田幾\n何\n　　　　荅曰一百二十六步\n又有圭田廣五步二分步之一從八步三分步\n之二問爲田幾何\n　　　　荅曰二十三步六分步之五\n　　術曰半廣以乘正從\n\n今有邪田一頭廣三十步一頭廣四十二步正\n從六十四步問爲田幾何\n　　　　荅曰九畝一百四十四步\n又有邪田正廣六十五步一畔從一百步一畔\n從七十二步問爲田幾何\n　　　　荅曰二十三畝七十步\n　　術曰并兩邪而半之以乘正從若廣又可\n　　半正從若廣以乘并畝法而一\n\n今有箕田舌廣二十步踵廣五步正從三十步\n問爲田幾何\n　　　　荅曰一畝一百三十五步\n又有箕田舌廣一百一十七步踵廣五十步正\n從一百三十五步問爲田幾何\n　　　　荅曰四十六畝二百三十二步半\n　　術曰并踵舌而半之以乘正從畝法而一\n\n今有圓田周三十步徑十步\n問爲田幾何\n　　　　荅曰七十五步\n\n又有圓田周一百八十一步徑六十步三分步\n之一\n問爲田幾何\n　　　　荅曰十一畝九十步十二分步之一\n\n　　術曰半周半徑相乘得積步\n\n　　又術曰周徑相乘四而一\n\n　　又術曰徑自相乘三之四而一\n\n　　又術曰周自相乘十二而一\n\n今有宛田下周三十步徑十六步問爲田幾何\n　　　　荅曰一百二十步\n又有宛田下周九十九步徑五十一步問爲田\n幾何\n　　　　荅曰五畝六十二步四分步之一\n　　術曰以徑乘周四而一\n\n今有弧田弦三十步矢十五步問爲田幾何\n　　　　荅曰一畝九十七步半\n又有弧田弦七十八步二分步之一矢十三步\n九分步之七問爲田幾何\n　　　　荅曰二畝一百五十五步八十一分\n　　　　步之五十六\n　　術曰以弦乘矢矢又自乘并之二而一\n\n今有環田中周九十二步外周一百二十二步\n徑五步\n\n問爲田幾何\n　　　　荅曰二畝五十五步\n\n又有環田中周六十二步四分步之三外周一\n百一十三步二分步之一徑十二步三分步之\n二\n\n問\n爲田幾何\n　　　　荅曰四畝一百五十六步四分步之\n　　　　一\n\n　　術曰并中外周而半之以徑乘之爲積步\n\n　　密率術曰置中外周步數分母子各居其\n　　下母互乘子分母相乘通全步內分子并\n　　而半之又可以中周減外周餘半之以益\n　　中周徑亦通分內子以乘周爲實分母相\n　　乘爲法除之爲積步餘積步之分等數約\n　　之以畝法除之卽畝數也\n九章算術卷一訂訛補圖\n　　　　　　　休寧　戴　震　東原\n臣淳風等謹按母互乘子副并爲平實者定此\n平實立限衆子所當損益如限爲平\n\n按半周爲從半徑爲廣故廣從相乘爲積步也\n假令圓徑二尺圓中容六觚之一面\n\n圓內容六觚之圖\n以九十六觚之幂減之餘六百二十五分寸之\n以百五謂之差幂倍之爲分寸之二百一十\n\n以此術求之得幂一百六十一寸有奇其數相\n近矣此術微少而斛差幂六百二十五分寸之\n一百五以十二觚之幂爲率消息當取此分寸\n之三十六\n臣淳風等謹按依密率以七乘周二十二而一\n卽徑以二十二乘徑七而一卽周依術求之卽\n"}
{"id": "KR3f0032_002", "series": "KR3f0032", "text": "九章算術卷第二\n　　　　　　　　　　魏　劉　徽　注\n　　　唐朝議大夫行太史令上輕車都尉臣李淳風等奉勅注釋\n粟米\n　粟米之法\n　　粟率五十　糲米三十\n　　粺米二十七　糳米二十四\n　　御米二十一　小䵂十三半\n　　大䵂五十四　糲飯七十五\n　　粺飯五十四　糳飯四十八\n　　御飯四十二　菽荅麻麥各四十五\n　　稻六十　䜴六十三\n　　飱九十　熟菽一百三半\n　　糵一百七十五\n　　今有\n\n　　術曰以所有數乘所求率爲實以所有率\n　　爲法\n\n實如法而一\n今有粟一斗欲爲糲米問得幾何\n　　　　荅曰爲糲米六升\n　　術曰以粟求糲米三之五而一\n\n今有粟二斗一升欲爲粺米問得幾何\n　　　　荅曰爲粺米一斗一升五十分升之\n　　　　十七\n　　術曰以粟求粺米二十七之五十而一\n\n今有粟四斗五升欲爲糳米問得幾何\n　　　　荅曰爲糳米二斗一升五分升之三\n　　術曰以粟求糳米十二之二十五而一\n\n今有粟七斗九升欲爲御米問得幾何\n　　　　荅曰爲御米三斗三升五十分升之\n　　　　九\n　　術曰以粟求御米二十一之五十而一\n今有粟一斗欲爲小䵂問得幾何\n　　　　荅曰爲小䵂二升一十分升之七\n　　術曰以粟求小䵂二十七之百而一\n\n今有粟九斗八升欲爲大䵂問得幾何\n　　　　荅曰爲大䵂一十斗五升二十五分\n　　　　升之二十一\n　　術曰以粟求大䵂二十七之二十五而一\n\n今有粟二斗三升欲爲糲飯問得幾何\n　　　　荅曰爲糲飯三斗四升半\n　　術曰以粟求糲飯三之二而一\n\n今有粟三斗六升欲爲粺飯問得幾何\n　　　　荅曰爲粺飯三斗八升二十五分升\n　　　　之二十二\n　術曰以粟求粺飯二十七之二十五而一\n\n今有粟八斗六升欲爲糳飯問得幾何\n　　　　荅曰爲糳飯八斗二升二十五分升\n　　　　之一十四\n　　術曰以粟求糳飯二十四之二十五而一\n\n今有粟九斗八升欲爲御飯問得幾何\n　　　　荅曰爲御飯八斗二升二十五分升\n　　　　之八\n　　術曰以粟求御飯二十一之二十五而一\n\n今有粟三斗少半升欲爲菽問得幾何\n　　　　荅曰爲菽二斗七升一十分升之三\n今有粟四斗一升太半升欲爲荅問得幾何\n　　　　荅曰爲荅三斗七升半\n今有粟五斗太半升欲爲麻問得幾何\n　　　　荅曰爲麻四斗五升五分升之三\n今有粟一十斗八升五分升之二欲爲麥問得\n幾何\n　　　　荅曰爲麥九斗七升二十五分升之\n　　　　一十四\n　　術曰以粟求菽荅麻麥皆九之十而一\n\n今有粟七斗五升七分升之四欲爲稻問得幾\n何\n　　　　荅曰爲稻九斗三十五分升之二十\n　　　　四\n　　術曰以粟求稻六之五而一\n\n今有粟七斗八升欲爲䜴問得幾何\n　　　　荅曰爲䜴九斗八升二十五分升之\n　　　　七\n　　術曰以粟求䜴六十三之五十而一\n今有粟五斗五升欲爲飱問得幾何\n　　　　荅曰爲飱九斗九升\n　　術曰以粟求飱九之五而一\n\n今有粟四斗欲爲熟菽問得幾何\n　　　　荅曰爲熟菽八斗二升五分升之四\n　　術曰以粟求熟菽二百七之百而一\n\n今有粟二斗欲爲糵問得幾何\n　　　　荅曰爲糵七斗\n　　術曰以粟求糵七之二而一\n\n今有糲米十五斗五升五分升之二欲爲粟問\n得幾何\n　　　　荅曰爲粟二十五斗九升\n　　術曰以糲米求粟五之三而一\n\n今有粺米二斗欲爲粟問得幾何\n　　　　荅曰爲粟三斗七升二十七分升之\n　　　　一\n　　術曰以粺米求粟五十之二十七而一\n今有糳米三斗少半升欲爲粟問得幾何\n　　　　荅曰爲粟六斗三升三十六分升之\n　　　　七\n　　術日以糳米求粟二十五之十三而一\n今有御米十四斗欲爲粟問得幾何\n　　　　荅曰爲粟三十三斗三升少半升\n　　術曰以御米求粟五十之二十一而一\n今有稻一十二斗六升一十五分升之一十四\n欲爲粟問得幾何\n　　　　荅曰爲粟一十斗五升九分升之七\n　　術曰以稻求粟五之六而一\n今有糲米一十九斗二升七分升之一欲爲粺\n米問得幾何\n　　　　荅曰爲粺米一十七斗二升一十四\n　　　　分升之一十三\n　　術曰以糲米求粺米九之十而一\n\n今有糲米六斗四升五分升之三欲爲糲飯問\n得幾何\n　　　　荅曰爲糲飯一十六斗一升半\n　　術曰以糲米求糲飯五之二而一\n\n今有糲飯七斗六升七分升之四欲爲飱問得\n幾何\n　　　　荅曰爲飱九斗一升三十五分升之\n　　　　三十一\n　　術曰以糲飯求飱六之五而一\n\n今有菽一斗欲爲熟菽問得幾何\n　　　　荅曰爲熟菽二斗三升\n　　術曰以菽求熟菽二十三之十而一\n\n今有菽二斗欲爲䜴問得幾何\n　　　　荅曰爲䜴二斗八升\n　　術曰以菽求䜴七之五而一\n\n今有麥八斗六升七分升之三欲爲小䵂問得\n幾何\n　　　　荅曰爲小䵂二斗五升一十四分升\n　　　　之一十三\n　　術曰以麥求小䵂三之十而一\n\n今有麥一斗欲爲大䵂問得幾何\n　　　　荅曰爲大䵂一斗二升\n　　術曰以麥求大䵂六之五而一\n\n今有出錢一百六十買瓴甓十八枚問枚\n幾何\n　　　　荅曰一枚八錢九分錢之八\n今有出錢一萬三千五百買竹二千三百五十\n箇問箇幾何\n　　　　荅曰一箇五錢四十七分錢之三十\n　　　　五\n　　經率\n\n　　術曰以所買率爲法所出錢數爲實實如\n　　法得一\n今有出錢五千七百八十五買漆一斛六斗七\n升太半升欲斗率之問斗幾何\n　　　　荅曰一斗三百四十五錢五百三分\n　　　　錢之一十五\n今有出錢七百二十買縑一匹二丈一尺欲丈\n率之問丈幾何\n　　　　荅曰一丈一百一十八錢六十一分\n　　　　錢之二\n今有出錢二千三百七十買布九匹二丈七尺\n欲匹率之問匹幾何\n　　　　荅曰一匹二百四十四錢一百二十\n　　　　九分錢之一百二十四\n今有出錢一萬三千六百七十買絲一石二鈞\n一十七斤欲石率之問石幾何\n　　　　荅曰一石八千三百二十六錢一百\n　　　　九十七分錢之一百七十八\n　　經率\n\n　　術曰以所求率乘錢數爲實以所買率爲\n　　法實如法得一\n今有出錢五百七十六買竹七十八箇欲其大\n小率之問各幾何\n　　　　荅曰\n　　　　其四十八箇箇七錢\n　　　　其三十箇箇八錢\n今有出錢一千一百二十買絲一石二鈞十八\n斤欲其貴賤斤率之問各幾何\n　　　　荅曰\n　　　　其二鈞八斤斤五錢\n　　　　其一石一十斤斤六錢\n今有出錢一萬三千九百七十買絲一石二鈞\n二十八斤三兩五銖欲其貴賤石率之問各幾\n何\n　　　　荅曰\n　　　　其一鈞九兩一十二銖石八千五十\n　　　　　一錢\n　　　　其一石一鈞二十七斤九兩一十七\n　　　　　銖石八千五十二錢\n今有出錢一萬三千九百七十買絲一石二鈞\n二十八斤三兩五銖欲其貴賤鈞率之問各幾\n何\n　　　　荅曰\n　　　　其七斤一十兩九銖鈞二千一十二\n　　　　　錢\n　　　　其一石二鈞二十斤八兩二十銖鈞\n　　　　　二千一十三錢\n今有出錢一萬三千九百七十買絲一石二鈞\n二十八斤三兩五銖欲其貴賤斤率之問各幾\n何\n　　　　荅曰\n　　　　其一石二鈞七斤十兩四銖斤六十\n　　　　　七錢\n　　　　其二十斤九兩一銖斤六十八錢\n今有出錢一萬三千九百七十買絲一石二鈞\n二十八斤三兩五銖欲其貴賤兩率之問各幾\n何\n　　　　荅曰\n　　　　其一石一鈞一十七斤一十四兩一\n　　　　　銖兩四錢\n　　　　其一鈞一十斤五兩四銖兩五錢\n　　其率\n\n　　術曰各置所買石鈞斤兩以爲法以所率\n　　乘錢數爲實實如法而一不滿法者反以\n　　實減法法賤實貴\n今有出錢一萬三千九百七十買絲一石二鈞\n二十八斤三兩五銖欲其貴賤銖率之問各幾\n何\n　　　　荅曰\n　　　　其一鈞二十斤六兩十一銖五銖一\n　　　　　錢\n　　　　其一石一鈞七斤一十二兩一十八\n　　　　　銖六銖一錢\n今有出錢六百二十買羽二千一百翭\n欲其貴賤率之問各幾何\n　　　　荅曰\n　　　　其一千一百四十翭三翭一錢\n　　　　其九百六十翭四翭一錢\n今有出錢九百八十買矢簳五千八百二十枚\n欲其貴賤率之問各幾何\n　　　　荅曰\n　　　　其三百枚五枚一錢\n　　　　其五千五百二十枚六枚一錢\n　　反其率\n\n　　術曰以錢數爲法所率爲實實如法而一\n　　不滿法者反以實減法法少實多二物各\n　　以所得多少之數乘法實卽物數\n\n九章算術卷二終\n"}
{"id": "KR3f0032_003", "series": "KR3f0032", "text": "九章算術卷二訂訛補圖\n　　　　　　　休寧　戴　震　東原\n粟率五十糲米三十粺米二十七糳米二十四\n御米二十一\n\n按其率出錢六百二十買羽二千一百翭反之\n當二百四十錢一錢四翭其三百八十錢一錢\n三翭\n\n九章算術卷三\n　　　　　　　　　　魏　劉　徽　注\n　　　唐朝議大夫行太史令上輕車都尉臣李淳風等奉勅注釋\n衰分\n　　衰分\n　　術曰各置列衰副并爲法\n　　以所分乘未并者各自爲實\n\n實如法而一不滿\n　　法者以法命之\n今有大夫不更簪褭上造公士凡五人共獵得\n五鹿欲以爵次分之問各得幾何\n　　　　荅曰\n　　　　大夫得一鹿三分鹿之二\n　　　　不更得一鹿三分鹿之一\n　　　　簪褭得一鹿\n　　　　上造得三分鹿之二\n　　　　公士得三分鹿之一\n　　術曰列置爵數各自爲衰\n\n副并爲\n　　法以五鹿乘未并者各自爲實實如法得\n　　一鹿\n今有牛馬羊食人苗苗主責之粟五斗羊主日\n我羊食半馬馬主日我馬食半牛今欲衰償之\n問各出幾何\n　　　　荅曰\n　　　　牛主出二斗八升七分升之四\n　　　　馬主出一斗四升七分升之二\n　　　　羊主出七升七分升之一\n　　術曰置牛四馬二羊一各自爲列衰副并\n　　爲法以五斗乘未并者各自爲實實如法\n　　得一斗\n\n今有甲持錢五百六十乙持錢三百五十丙持\n錢一百八十凡三人俱出關關稅百錢欲以錢\n數多少衰出之問各幾何\n　　　　荅曰\n　　　　甲出五十一錢一百九分錢之四十\n　　　　一\n　　　　乙出三十二錢一百九分錢之一十\n　　　　二\n　　　　丙出一十六錢一百九分錢之五十\n　　　　六\n　　術曰各置錢數爲列衰副并爲法以百錢\n　　乘未并者各自爲實實如法得一錢\n\n今有女子善織日自倍五日織五尺問日織幾\n何\n　　　　荅曰\n　　　　初日織一寸三十一分寸之十九\n　　　　次日織三寸三十一分寸之七\n　　　　次日織六寸三十一分寸之十四\n　　　　次日織一尺二寸三十一分寸之二\n　　　　十八\n　　　　次日織二尺五寸三十一分寸之二\n　　　　十五\n　　術曰置一二四八十六爲列衰副并爲法\n　　以五尺乘未并者各自爲實實如法得一\n　　尺\n今有北鄉算八千七百五十八西鄉算七千二\n百三十六南鄉算八千三百五十六凡三鄉發\n傜三百七十八人欲以算數多少衰出之問各\n幾何\n　　　　荅曰\n　　　　北鄉遣一百三十五人一萬二千一\n　　　　百七十五分人之一萬一千六百二\n　　　　十七\n　　　　西鄉遣一百一十二人一萬二千一\n　　　　百七十五分人之四千四\n　　　　南鄉遣一百二十九人一萬二千一\n　　　　百七十五分人之八千七百九\n　　術曰各置算數爲列衰\n副并爲法以所發傜人數乘未并者\n　　各自爲實實如法得一人\n今有禀粟大夫不更簪褭上造公士凡五人一\n十五斗今有大夫一人後來亦當禀五斗倉無\n粟欲以衰出之問各幾何\n　　　　荅曰\n　　　　大夫出一斗四分斗之一\n　　　　不更出一斗\n　　　　簪褭出四分斗之三\n　　　　上造出四分斗之二\n　　　　公士出四分斗之一\n　　術曰各置所禀粟斛斗數爵次均之以爲\n　　列衰副并而加後來大夫亦五斗得二十\n　　以爲法以五斗乘未并者各自爲實實如\n　　法得一斗\n\n今有禀粟五斛五人分之欲令三人得三二人\n得二問各幾何\n　　　　荅曰\n　　　　三人人得一斛一斗五升十三分升\n　　　　之五\n　　　　二人人得七斗六升十三分升之十\n　　　　二\n　　術曰置三人人三二人人二爲列衰副并\n　　爲法以五斛乘未并者各自爲實實如法\n　　得一斛\n　　返衰\n\n　　術曰列置衰而令相乘動者爲不動者衰\n今有大夫不更簪褭上造公士凡五人共出百\n錢欲令高爵出少以次漸多問各幾何\n　　　　荅曰\n　　　　大夫出八錢一百三十七分錢之一\n　　　　百四\n　　　　不更出一十錢一百三十七分錢之\n　　　　一百三十\n　　　　簪褭出一十四錢一百三十七分錢\n　　　　之八十二\n　　　　上造出二十一錢一百三十七分錢\n　　　　之一百二十三\n　　　　公士出四十三錢一百三十七分錢\n　　　　之一百九\n　　術曰置爵數各自爲衰而返衰之副并爲\n　　法以百錢乘未并者各自爲實實如法得\n　　一錢\n今有甲持粟三升乙持糲米三升丙持糲飯三\n升欲令合而分之問各幾何\n　　　　荅曰\n　　　　甲二升一十分升之七\n　　　　乙四升一十分升之五\n　　　　丙一升一十分升之八\n　　術日以粟率五十糲米率三十糲飯率七\n　　十五爲衰而返衰之副并爲法以九升乘\n　　未并者各自爲實實如法得一升\n\n今有絲一斤價直二百四十今有錢一千三百\n二十八問得絲幾何\n　　　　荅曰五斤八兩一十二銖五分銖之\n　　　　四\n　　術曰以一斤價數爲法以一斤乘今有錢\n　　數爲實實如法得絲數\n\n今有絲一斤價直三百四十五今有絲七兩一\n十二銖問得錢幾何\n　　　　荅曰一百六十一錢三十二分錢之\n　　　　二十三\n　　術曰以一斤銖數爲法以一斤價數乘七\n　　兩一十二銖爲實實如法得錢數\n\n今有縑一丈價直一百二十八今有縑一匹九\n尺五寸問得錢幾何\n　　　　荅曰六百三十三錢五分錢之三\n　　術曰以一丈寸數爲法以價錢數乘今有\n　　縑寸數爲實實如法得錢數\n\n今有布一匹價直一百二十五今有布二丈七\n尺問得錢幾何\n　　　　荅曰八十四錢八分錢之三\n　　術曰以一匹尺數爲法今有布尺數乘價\n　　錢爲實實如法得錢數\n\n今有素一匹一丈價直六百二十五今有錢五\n百問得素幾何\n　　　　荅曰得素一匹\n　　術日以價直爲法以一匹一丈尺數乘今\n　　有錢數爲實實如法得素數\n\n今有與人絲一十四斤約得縑一十斤今與人\n絲四十五斤八兩問得縑幾何\n　　　　荅曰三十二斤八兩\n　　術曰以一十四斤兩數爲法以一十斤乘\n　　今有絲兩數爲實實如法得縑數\n\n今有絲一斤耗七兩今有絲二十三斤五兩問\n耗幾何\n　　　　荅曰一百六十三兩四銖半\n　　術曰以一斤展十六兩爲法以七兩乘今\n　　有絲兩數爲實實如法得耗數\n\n今有生絲三十斤乾之耗三斤十二兩今有乾\n絲一十二斤問生絲幾何\n　　　　荅曰一十三斤一十一兩十銖七分\n　　　　銖之二\n　　術曰置生絲兩數除耗數餘以爲法\n三十斤乘乾絲兩數爲實實如法\n　　得生絲數\n\n今有田一畝收粟六升太半升今有田一頃二\n十六畝一百五十九步問收粟幾何\n　　　　荅曰八斛四斗四升一十二分升之\n　　　　五\n　　術曰以畝二百四十步爲法以六升太半\n　　升乘今有田積步爲實實如法得粟數\n\n今有取保一歲價錢二千五百今先取一千二\n百問當作日幾何\n　　　　荅曰一百六十九日二十五分日之\n　　　　二十三\n　　術曰以價錢爲法以一歲三百五十四日\n　　乘先取錢數爲實實如法得日數\n\n今有貸人千錢月息三十今有貸人七百五十\n錢九日歸之問息幾何\n　　　　荅曰六錢四分錢之三\n　　術曰以月三十日乘千錢爲法\n以息三十乘今所\n　　貸錢數又以九日乘之爲實實如法得一\n　　錢\n\n"}
{"id": "KR3f0032_004", "series": "KR3f0032", "text": "九章算術卷四\n　　　　　　　　　　魏　劉　徽　注\n　　　唐朝議大夫行太史令上輕車都尉臣李淳風等奉勅注釋\n少廣\n　　少廣\n\n　　術曰置全步及分母子以最下分母徧乘\n　　諸分子及全步\n各以其母除其子置之於左命通\n　　分者又以分母徧乘諸分子及已通者皆\n　　通而同之并之爲法\n置所\n　　求步數以全步積分乘之爲實\n\n實\n　　如法而一得從步\n今有田廣一步半求田一畝問從幾何\n　　　　荅曰一百六十步\n　　術曰下有半是二分之一以一爲二半爲\n　　一并之得三爲法置田二百四十步亦以\n　　一爲二乘之爲實實如法得從步\n今有田廣一步半三分步之一求田一畝問從\n幾何\n　　　　荅曰一百三十步一十一分步之一\n　　　　十\n　　術曰下有三分以一爲六半爲三三分之\n　　一爲二并之得一十一爲法置田二百四\n　　十步亦以一爲六乘之爲實實如法得從\n　　歩\n今有田廣一步半三分步之一四分步之一求\n田一畝問從幾何\n　　　　荅曰一百一十五步五分步之一\n　　術曰下有四分以一爲一十二半爲六三\n　　分之一爲四四分之一爲三并之得二十\n　　五以爲法置田二百四十步亦以一爲一\n　　十二乘之爲實實如法而一得從步\n今有田廣一步半三分步之一四分步之一五\n分步之一求田一畝問從幾何\n　　　　荅曰一百五步一百三十七分步之\n　　　　一十五\n　　術曰下有五分以一爲六十半爲三十三\n　　分之一爲二十四分之一爲一十五五分\n　　之一爲一十二并之得一百三十七以爲\n　　法置田二百四十步亦以一爲六十乘之\n　　爲實實如法得從步\n今有田廣一步半三分步之一四分步之一五\n分步之一六分步之一求田一畝問從幾何\n　　　　荅曰九十七步四十九分步之四十\n　　　　七\n　　術曰下有六分以一爲一百二十半爲六\n　　十三分之一爲四十四分之一爲三十五\n　　分之一爲二十四六分之一爲二十并之\n　　得二百九十四以爲法置田二百四十歩\n　　亦以一爲一百二十乘之爲實實如法得\n　　從步\n今有田廣一步半三分步之一四分步之一五\n分步之一六分步之一七分步之一求田一畝\n問從幾何\n　　　　荅曰九十二步一百二十一分步之\n　　　　六十八\n　　術曰下有七分以一爲四百二十半爲二\n　　百一十三分之一爲一百四十四分之一\n　　爲一百五五分之一爲八十四六分之一\n　　爲七十七分之一爲六十并之得一千八\n　　十九以爲法置田二百四十步亦以一爲\n　　四百二十乘之爲實實如法得從步\n今有田廣一步半三分步之一四分步之一五\n分步之一六分步之一七分步之一八分步之\n一求田一畝問從幾何\n　　　　荅曰八十八步七百六十一分步之\n　　　　二百三十二\n　　術曰下有八分以一爲八百四十半爲四\n　　百二十三分之一爲二百八十四分之一\n　　爲二百一十五分之一爲一百六十八六\n　　分之一爲一百四十七分之一爲一百二\n　　十八分之一爲一百五并之得二千二百\n　　八十三以爲法置田二百四十步亦以一\n　　爲八百四十乘之爲實實如法得從步\n今有田廣一步半三分步之一四分步之一五\n分步之一六分步之一七分步之一八分步之\n一九分步之一求田一畝問從幾何\n　　　　荅曰八十四步七千一百二十九分\n　　　　步之五千九百六十四\n　　術曰下有九分以一爲二千五百二十半\n　　爲一千二百六十三分之一爲八百四十\n　　四分之一爲六百三十五分之一爲五百\n　　四六分之一爲四百二十七分之一爲三\n　　百六十八分之一爲三百一十五九分之\n　　一爲二百八十并之得七千一百二十九\n　　以爲法置田二百四十步亦以一爲二千\n　　五百二十乘之爲實實如法得從步\n今有田廣一步半三分步之一四分步之一五\n分步之一六分步之一七分步之一八分步之\n一九分步之一十分步之一求田一畝問從幾\n何\n　　　　荅曰八十一步七千三百八十一分\n　　　　步之六千九百三十九\n　　術曰下有一十分以一爲二千五百二十\n　　半爲一千二百六十三分之一爲八百四\n　　十四分之一爲六百三十五分之一爲五\n　　百四六分之一爲四百二十七分之一爲\n　　三百六十八分之一爲三百一十五九分\n　　之一爲二百八十十分之一爲二百五十\n　　二并之得七千三百八十一以爲法置田\n　　二百四十步亦以一爲二千五百二十乘\n　　之爲實實如法得從步\n今有田廣一步半三分步之一四分步之一五\n分步之一六分步之一七分步之一八分步之\n一九分步之一十分步之一十一分步之一求\n田一畝問從幾何\n　　　　荅曰七十九步八萬三千七百一十\n　　　　一分步之三萬九千六百三十一\n　　術曰下有一十一分以一爲二萬七千七\n　　百二十半爲一萬三千八百六十三分之\n　　一爲九千二百四十四分之一爲六千九\n　　百三十五分之一爲五千五百四十四六\n　　分之一爲四千六百二十七分之一爲三\n　　千九百六十八分之一爲三千四百六十\n　　五九分之一爲三千八十一十分之一爲\n　　二千七百七十二一十一分之一爲二千\n　　五百二十并之得八萬三千七百一十一\n　　以爲法置田二百四十步亦以一爲二萬\n　　七千七百二十乘之爲實實如法得從步\n今有田廣一步半三分步之一四分步之一五\n分步之一六分步之一七分步之一八分步之\n一九分步之一十分步之一十一分步之一十\n二分步之一求田一畝問從幾何\n　　　　荅曰七十七步八萬六千二十一分\n　　　　步之二萬九千一百八十三\n　　術曰下有一十二分以一爲八萬三千一\n　百六十半爲四萬一千五百八十三分之\n　　一爲二萬七千七百二十四分之一爲二\n　萬七百九十五分之一爲一萬六千六百\n　三十二六分之一爲一萬三千八百六十\n　七分之一爲一萬一千八百八十八分之\n　　一爲一萬三百九十五九分之一爲九千\n　　二百四十一十分之一爲八千三百一十\n　　六十一分之一爲七千五百六十十二分\n　　之一爲六千九百三十并之得二十五萬\n　　八千六十三以爲法置田二百四十步亦\n　　以一爲八萬三千一百六十乘之爲實實\n　　如法得從步\n\n今有積五萬五千二百二十五步問爲方幾何\n　　　　荅曰二百三十五步\n又有積二萬五千二百八十一步問爲方幾何\n　　　　荅曰一百五十九步\n又有積七萬一千八百二十四步問爲方幾何\n　　　　荅曰二百六十八步\n又有積五十六萬四千七百五十二步四分步\n之一問爲方幾何\n　　　　荅曰七百五十一步半\n又有積三十九億七千二百一十五萬六百二\n十五步問爲方幾何\n　　　　荅曰六萬三千二十五步\n　　開方\n　　術曰置積爲實借一算步之超一等\n議所得以一乘所借一算爲法\n　　而以除除已倍法爲\n　　定法其復除折\n　　法而下\n復置借算步之如\n　　初以復議一乘之\n　　所得副以加定法以除以所得副從定法\n復除折下如前若\n　　開之不盡者爲不可開當以面命之\n\n若實有分\n　　者通分內子爲定實乃開之訖開其母報\n　　除\n若母不可開者又以母再乘\n　　定實乃開之訖令如母而一\n\n今有積一千五百一十八步四分步之三問爲\n圓周幾何\n　　　　荅曰一百三十五步\n\n又有積三百步問爲圓周幾何\n　　　　荅曰六十步\n\n　　開圓\n　　術曰置積步數以十二乘之以開方除之\n　　卽得周\n\n今有積一百八十六萬八百六十七尺\n問爲立方幾何\n　　　　荅曰一百二十三尺\n今有積一千九百五十三尺八分尺之一問爲\n立方幾何\n　　　　荅曰一十二尺半\n今有積六萬三千四百一尺五百一十二分尺\n之四百四十七問爲立方幾何\n　　　　荅曰三十九尺八分尺之七\n又有積一百九十三萬七千五百四十一尺二\n十七分尺之一十七問爲立方幾何\n　　　　荅曰一百二十四尺太半尺\n　　開立方\n　　術曰置積爲實借一算步之超二等\n議所得以再乘所借一算爲法\n　　而除之除已三\n　　之爲定法復除折\n　　而下\n\n以三乘所得數置中行復借一\n　　算置下行步之\n　　中超一下超二位\n復置議以一乘中\n再乘下皆副以加定法以定\n　　法除除已\n　　倍下并中從定法\n\n復除折下如前開之不盡者亦爲不\n　　可開若積有\n　　分者通分內子爲定實定實乃開之訖開\n　　其母以報除\n若母不可開者又\n　　以母再乘定實乃開之訖令如母而一\n\n今有積四千五百尺問爲立圓徑幾\n何\n　　　　荅曰二十尺\n\n又有積一萬六千四百四十八億六千六百四\n十三萬七千五百尺問爲立圓徑幾何\n　　　　荅曰一萬四千三百尺\n\n　　開立圓\n　　術曰置積尺數以十六乘之九而一所得\n　　開立方除之卽丸徑\n\n祖暅之開立圓術曰以二十一乘積十一而一\n開立方除之卽立圓徑其意何也取立方棊一\n枚令立樞於左後之下隅從規去其右上之廉\n又合而橫規之去其前上之廉右前之廉於是\n立方之棊分而爲四規內棊一謂之內棊規外\n棊三謂之外棊更合四棊復横斷之以句股言\n之令餘高爲句內棊斷上方爲股本方之數其\n弦也句股之法以句幂減弦幂則餘爲股幂若\n令餘高自乘減本方之幂餘卽內減棊斷上方\n之幂也本方之幂卽外四棊之斷上幂然則餘\n高自乘卽外三棊之斷上幂矣不問高卑勢皆\n然也\n故曰丸居立方三分之一也\n\n"}
{"id": "KR3f0032_005", "series": "KR3f0032", "text": "九章算術卷第五\n　　　　　　　　　　　魏　劉　徽　注\n　　　唐朝議大夫行太史令上輕車都尉臣李淳風等奉勅注釋\n商功\n今有穿地積一萬尺問爲堅壤各幾何\n　　　　荅曰\n　　　　爲堅七千五百尺\n　　　　爲壤一萬二千五百尺\n　　術曰穿地四爲壤五爲堅三爲\n　　墟四以穿地求壤五之求堅\n　　三之皆四而一以壤求穿四之求堅\n　　三之皆五而一以堅求穿四之求壤五之\n　　皆三而一\n\n　　城垣隄溝壍渠皆同術\n　　術曰并上下廣而半之以高若深乘\n　　之又以袤乘之卽積尺\n\n今有城下廣四丈上廣二丈高五丈袤一百二\n十六丈五尺問積幾何\n　　　　荅曰一百八十九萬七千五百尺\n今有垣下廣三尺上廣二尺高一丈二尺袤二\n十二丈五尺八寸問積幾何\n　　　　荅曰六千七百七十四尺\n今有隄下廣二丈上廣八尺高四尺袤一十二\n丈七尺問積幾何\n　　　　荅曰七千一百一十二尺\n　冬程人功四百四十四尺問用徒幾何\n　　　　荅曰一十六人一百一十一分人之\n　　　　二\n　　術曰以積尺爲實程功尺數爲法實如法\n　　而一卽用徒人數\n今有溝上廣一丈五尺下廣一丈深五尺袤七\n丈問積幾何\n　　　　荅曰四千三百七十五尺\n　春程人功七百六十六尺并出土功五分之\n　四定功六百一十二尺五分尺之四問用徒\n　幾何\n　　　　荅曰七人三千六十四分人之四百\n　　　　二十七\n　　術曰置本人功去其五分之一餘爲法\n以溝積尺爲實實如法而\n　　一得用徒人數\n\n今有壍上廣一丈六尺三寸下廣一丈深六尺\n三寸袤一十三丈二尺一寸問積幾何\n　　　　荅曰一萬九百四十三尺八寸\n\n　夏程人功八百七十一尺并出土功五分之\n　一沙礫水石之功作太半定功二百三十二\n　尺一十五分尺之四問用徒幾何\n　　　　荅曰四十七人三千四百八十四分\n　　　　人之四百九\n　　術曰置本人功去其出土功五分之一又\n　　去沙礫水石之功太半餘爲法以壍積尺\n　　爲實實如法而一卽用徒人數\n\n今有穿渠上廣一丈八尺下廣三尺六寸深一\n丈八尺袤五萬一千八百二十四尺問積幾何\n　　　　荅曰一千七萬四千五百八十五尺\n　　　　六寸\n　秋程人功三百尺問用徒幾何\n　　　　荅曰三萬三千五百八十一一人功内\n　　　　少一十四尺四寸\n　一千人先到問當受袤幾何\n　　　　荅曰一百五十四丈三尺二寸八十\n　　　　一分寸之八\n　　術曰以一人功尺數乘先到人數爲實\n并渠上下廣而半之以深\n　　乘之爲法實如法得袤尺\n今有方堢壔方一丈\n六尺高一丈五尺問積幾何\n　　　　荅曰三千八百四十尺\n　　術曰方自乘以高乘之卽積尺\n今有圓堢壔周四丈八尺高一丈一尺問積幾\n何\n　　　　荅曰二千一百一十二尺\n\n　　術曰周自相乘以高乘之十二而一\n\n今有方亭下方五丈上方四丈高五丈問積幾\n何\n　　　　荅曰一十萬一千六百六十六尺太\n　　　　半尺\n　　術曰上下方相乘又各自乘并之以高乘\n　　之三而一\n\n今有圓亭下周三丈上周二丈高一丈問積幾\n何\n　　　　荅曰五百二十七尺九分尺之七\n\n　　術曰上下周相乘又各自乘并之以高乘\n　　之三十六而一\n\n今有方錐下方二丈七尺高二丈九尺問積幾\n何\n　　　　荅曰七千四十七尺\n　　術曰下方自乘以高乘之三而一\n\n今有圓錐下周三丈五尺高五丈一尺問積幾\n何\n　　　　荅曰一千七百三十五尺一十二分\n　　　　尺之五\n\n　　術曰下周自乘以高乘之三十六而一\n\n今有壍堵下廣二丈袤一十八丈六尺高二丈\n五尺問積幾何\n　　　　荅曰四萬六千五百尺\n　　術曰廣袤相乘以高乘之二而一\n\n今有陽馬廣五尺袤七尺高八尺問積幾何\n　　　　荅曰九十三尺少半尺\n　　術曰廣袤相乘以高乘之三而一\n\n今有鼈臑下廣五尺無袤上袤四尺無廣高七\n尺問積幾何\n　　　　荅曰二十三尺少半尺\n　　術曰廣袤相乘以高乘之六而一\n\n今有羡除下廣六尺上廣一丈深三尺末廣八\n尺無深袤七尺問積幾何\n　　　　荅曰八十四尺\n　　術曰并三廣以深乘之又以袤乘之六而\n　　一\n\n今有芻甍下廣三丈袤四丈上袤二丈無廣高\n一丈問積幾何\n　　　荅曰五千尺\n　術曰倍下袤上袤從之以廣乘之又以高\n　乘之六而一\n\n　　芻童曲池盤池冥谷皆同術\n　　術曰倍上袤下袤從之亦倍下袤上袤從\n　　之各以其廣乘之并以高若深乘之皆六\n　　而一\n\n其曲池者并上中外周而半\n　　之以爲上袤亦并下中外周而半之以爲\n　　下袤\n\n今有芻童下廣二丈袤三丈上廣三丈袤四丈\n高三丈問積幾何\n　　　　荅曰一萬六千五百尺\n今有曲池上中周二丈外周四丈廣一丈下中\n周一丈四尺外周二丈四尺廣五尺深一丈問\n積幾何\n　　　　荅曰一千八百八十三尺三寸少半\n　　　　寸\n今有盤池上廣六丈袤八丈下廣四丈袤六丈\n深二丈問積幾何\n　　　　荅曰七萬六百六十六尺太半尺\n　負土往來七十步其二十步上下棚除棚除\n　二當平道五踟蹰之間十加一載輸之間三\n　十步定一返一百四十步土籠積一尺六寸\n　秋程人功行五十九里半問人到積尺及用\n　徒各幾何\n　　　　荅曰\n　　　　人到二百四尺\n　　　　用徒三百四十六人一百五十三分\n　　　　人之六十二\n　　術曰以一籠積尺乘程行步數爲實往來\n　　上下棚除二當平道五\n置定往來步數十加一及載輸之間三\n　　十步以爲法除之所得卽一人所到尺\n\n以所到約積尺卽用徒人數\n今有冥谷上廣二丈袤七丈下廣八尺袤四丈\n深六丈五尺問積幾何\n　　　　荅曰五萬二千尺\n　載土往來二百步載輸之間一里程行五十\n　八里六人共車車載三十四尺七寸問人到\n　積尺及用徒各幾何\n　　　　荅曰\n　　　　人到二百一尺五十分尺之十三\n　　　　用徒二百五十八人一萬六十三分\n　　　　人之三千七百四十六\n　　術曰以一車積尺乘程行步數爲實置今\n　　往來步數加載輸之間一里以車六人乘\n　　之爲法除之所得卽一人所到尺\n\n以\n　　所到約積尺卽用徒人數\n今有委粟平地下周一十二丈高二丈問積及\n爲粟幾何\n　　　　荅曰\n　　　　積八千尺\n\n　　　　爲粟二千九百六十二斛二十七分\n　　　　斛之二十六\n\n今有委菽依垣下周三丈高七尺問積及爲菽\n各幾何\n　　　　荅曰\n　　　　積三百五十尺\n\n　　　　爲菽一百四十四斛二百四十三分\n　　　　斛之八\n\n今有委米依垣内角下周八尺高五尺問積及\n爲米幾何\n　　　　荅曰\n　　　　積三十五尺九分尺之五\n\n　　　　爲米二十一斛七百二十九分斛之\n　　　　六百九十一\n\n　　委粟\n　　術曰下周自乘以高乘之三十六而一\n\n　　其依垣者十八而一\n\n其依垣内角者\n九而一\n\n　　程粟一斛積二尺七寸\n其米一斛積一尺六寸五分寸\n　　之一其菽荅麻麥一斛皆二\n　　尺四寸十分寸之三\n\n今有穿地袤一丈六尺深一丈上廣六尺爲垣\n積五百七十六尺問穿地下廣幾何\n　　　　荅曰三尺五分尺之三\n　　術曰置垣積尺四之爲實\n以深袤相乘又以\n　　三之爲法\n　　所得倍之\n減上廣餘卽下廣\n\n今有倉廣三丈袤四丈五尺容粟一萬斛問高\n幾何\n　　　　荅曰二丈\n　　術曰置粟一萬斛積尺爲實廣袤相乘爲\n　　法實如法而一得高尺\n\n今有圓囷高一丈三尺三寸少半\n寸容米二千斛問周幾何\n　　　　荅曰五丈四尺\n\n　　術曰置米積尺以十二乘之令\n　　高而一所得開方除之卽周\n\n九章算術卷五訂訛\n　　　　　　　休寧　戴　震　東原\n今有壍上廣一丈六尺三寸下廣一丈深六尺\n三寸袤十三丈二尺一寸問積幾何荅曰一萬\n九百四十三尺八寸\n\n今有穿渠上廣一丈八尺下廣三尺六寸深一\n丈八尺袤五萬一千八百二十四尺問積幾何\n荅曰一千七萬四千五百八十五尺六寸\n\n"}
{"id": "KR3f0032_006", "series": "KR3f0032", "text": "九章算術卷第六\n　　　　　　　　　　　魏　劉　徽　注\n　　　唐朝議大夫行太史令上輕車都尉臣李淳風等奉勅注釋\n均輸\n今有均輸粟甲縣一萬戸行道八日乙縣九千\n五百戸行道十日丙縣一萬二千三百五十戸\n行道十三日丁縣一萬二千二百戸行道二十\n日各到輸所凡四縣賦當輸二十五萬斛用車\n一萬乘欲以道里遠近戸數多少衰出之問粟\n車各幾何\n　　　　荅曰\n　　　　甲縣粟八萬三千一百斛車三千三\n　　　　百二十四乘\n　　　　乙縣粟六萬三千一百七十五斛車\n　　　　二千五百二十七乘\n　　　　丙縣粟六萬三千一百七十五斛車\n　　　　二千五百二十七乘\n　　　　丁縣粟四萬五百五十斛車一千六\n　　　　百二十二乘\n　　均輸\n　　術曰令縣戸數各如其本行道日數而一\n　　以爲衰\n甲衰一百二\n　　十五乙丙衰各九十五丁衰六十一副并\n　　爲法以賦粟車數乘未并者各自爲實\n實如法得一車\n\n有分者上下軰之\n\n以二十\n　　五斛乘車數卽粟數\n今有均輸卒甲縣一千二百人薄塞乙縣一千\n五百五十人行道一日丙縣一千二百八十人\n行道二日丁縣九百九十人行道三日戊縣一\n千七百五十人行道五日凡五縣賦輸卒一月\n一千二百人欲以遠近戸率多少衰出之問縣\n各幾何\n　　　　荅曰\n　　　　甲縣二百二十九人\n　　　　乙縣二百八十六人\n　　　　丙縣二百二十八人\n　　　　丁縣一百七十一人\n　　　　戊縣二百八十六人\n　　術曰令縣卒各如其居所及行道日數而\n　　一以爲衰\n\n甲衰四乙衰五丙\n　　衰四丁衰三戊衰五副并爲法以人數乘\n　　未并者各自爲實實如法而一\n\n有分者上下軰之\n\n今有均賦粟甲縣二萬五百二十戸粟一斛二\n十錢自輸其縣乙縣一萬二千三百一十二戸\n粟一斛十錢至輸所二百里丙縣七千一百八\n十二戸粟一斛十二錢至輸所一百五十里丁\n縣一萬三千三百三十八戸粟一斛十七錢至\n輸所二百五十里戊縣五千一百三十戸粟一\n斛十三錢至輸所一百五十里凡五縣賦輸粟\n一萬斛一車載二十五斛與僦一里一錢欲以\n縣戸賦粟令費勞等問縣各粟幾何\n　　　　荅曰\n　　　　甲縣三千五百七十一斛二千八百\n　　　　七十三分斛之五百一十七\n　　　　乙縣二千三百八十斛二千八百七\n　　　　十三分斛之二千二百六十\n　　　　丙縣一千三百八十八斛二千八百\n　　　　七十三分斛之二千二百七十六\n　　　　丁縣一千七百一十九斛二千八百\n　　　　七十三分斛之一千三百一十三\n　　　　戊縣九百三十九斛二千八百七十\n　　　　三分斛之二千二百五十三\n　　術曰以一里僦價乘至輸所里\n\n以一車二十五\n　　斛除之加一斛粟價則致一斛\n　　之費\n各以約其戸數爲衰\n甲\n　　衰一千二十六乙衰六百八十四丙衰三\n　　百九十九丁衰四百九十四戊衰二百七\n　　十副并爲法所賦粟乘未并者各自爲實\n　　實如法而一\n\n今有均賦粟甲縣四萬二千算粟一斛二十傭\n價一日一錢自輸其縣乙縣三萬四千二百七\n十二算粟一斛十八傭價一日十錢到輸所七\n十里丙縣一萬九千三百二十八算粟一斛十\n六傭價一日五錢到輸所一百四十里丁縣一\n萬七千七百算粟一斛十四傭價一日五錢到\n輸所一百七十五里戊縣二萬三千四十算粟\n一斛十二傭價一日五錢到輸所二百一十里\n已縣一萬九千一百三十六算粟一斛一十傭\n價一日五錢到輸所二百八十里凡六縣賦粟\n六萬斛皆輸甲縣六人共車車載二十五斛重\n車日行五十里空車日行七十里載輸之間各\n一日粟有貴賤傭各别價以算出錢令費勞等\n問縣各粟幾何\n　　　　荅曰\n　　　　甲縣一萬八千九百四十七斛一百\n　　　　三十三分斛之四十九\n　　　　乙縣一萬八百二十七斛一百三十\n　　　　三分斛之九\n　　　　丙縣七千二百一十八斛一百三十\n　　　　三分斛之六\n　　　　丁縣六千七百六十六斛一百三十\n　　　　三分斛之一百二十二\n　　　　戊縣九千二十二斛一百三十三分\n　　　　斛之七十四\n　　　　己縣七千二百一十八斛一百三十\n　　　　三分斛之六\n　　術曰以車程行空重相乘爲法并空重以\n　　乘道里各自爲實實如法得一日\n\n加載輸各一日而以六人\n　　乘之又以傭價乘之\n以二十五斛除之加一斛\n　　粟價卽致一斛之費\n各以約其算數爲衰\n\n副并爲法以\n　　所賦粟乘未并者各自爲實實如法得一\n　　斛\n\n今有粟七斗三人分春之一人爲糲米一人爲\n粺米一人爲糳米令米數等問取粟爲米各幾\n何\n　　　　荅曰\n　　　　糲米取粟二斗一百二十一分斗之\n　　　　一十\n　　　　粺米取粟二斗一百二十一分斗之\n　　　　三十八\n　　　　糳米取粟二斗一百二十一分斗之\n　　　　七十三\n　　　　爲米各一斗六百五分斗之一百五\n　　　　十一\n　　術曰列置糲米三十粺米二十七糳米二\n　　十四而反衰之\n\n副并爲法\n　　以七斗乘未并者各自爲取粟實實如法\n　　得一斗\n若求米等者以本率各乘定\n　　所取粟爲實以粟率五十爲法實如法得\n　　一斗\n\n今有人當稟粟二斛倉無粟欲與米一菽二以\n當所稟粟問各幾何\n　　　　荅曰\n　　　　米五斗一升七分升之三\n　　　　菽一斛二升七分升之六\n　　術曰置米一菽二求爲粟之數并之得三\n　　九分之八以爲法亦置米一菽二而以粟\n　　二斛乘之各自爲實實如法得一斛\n\n今有取傭負鹽二斛行一百里與錢四十今負\n鹽一斛七斗三升少半升行八十里問與錢幾\n何\n　　　　荅曰二十七錢十五分錢之十一\n　　術曰置鹽二斛升數以一百里乘之爲法\n\n以四\n　　十錢乘今負鹽升數又以八十里乘之爲\n　　實實如法得一錢\n\n今有負籠重一石一十七斤行七十六步五十\n返今負籠重一石行百步問返幾何\n　　　　荅曰五十七返二千六百三分返之\n　　　　一千六百二十九\n　　術曰以故所行步數乘故籠重斤數爲法\n今籠重斤數乘今步又\n　　以返數乘之爲實實如法得一返\n\n今有程傳委輸空車日行七十里重車日行五\n十里今載太倉粟輸上林五日三返問太倉去\n上林幾何\n　　　　荅曰四十八里十八分里之十一\n　　術曰并空重里數以三返乘之爲法令空\n　　重相乘又以五日乘之爲實實如法得一\n　　里\n\n今有絡絲一斤爲練絲十二兩練絲一斤爲靑\n絲一斤十二銖今有靑絲一斤問本絡絲幾何\n　　　　荅曰一斤四兩十六銖三十三分銖\n　　　　之十六\n　　術曰以練絲十二兩乘靑絲一斤十二銖\n　　爲法以靑絲一斤銖數乘練絲一斤兩數\n　　又以絡絲一斤乘之爲實實如法得一斤\n\n今有惡粟二十斗春之得糲米九斗今欲求粺\n米十斗問惡粟幾何\n　　　　荅曰二十四斗六升八十一分升之\n　　　　七十四\n　　術曰置糲米九斗以九乘之爲法亦置粺\n　　米十斗以十乘之又以惡粟二十斗乘之\n　　爲實實如法得一斗\n\n今有善行者行一百步不善行者行六十步今\n不善行者先行一百步善行者追之問幾何步\n及之\n　　　　荅曰二百五十步\n　　術曰置善行者一百步減不善行者六十\n　　步餘四十步以爲法以善行者之一百步\n　　乘不善行者先行一百步爲實實如法得\n　　一步\n\n今有不善行者先行十里善行者追之一百里\n先至不善行者二十里問善行者幾何里及之\n　　　　荅曰三十三里少半里\n　　術曰置不善行者先行十里以善行者先\n　　至二十里增之以爲法以不善行者先行\n　　十里乘善行者一百里爲實實如法得一\n　　里\n\n今有兔先走一百步犬追之二百五十步不及\n三十步而止問犬不止復行幾何步及之\n　　　　荅曰一百七步七分步之一\n　　術曰置兔先走一百步以犬走不及三十\n　　步減之餘爲法以不及三十步乘犬追步\n　　數爲實實如法得一步\n\n今有人持金十二斤出關關稅之十分而取一\n今關取金二斤償錢五千問金一斤値錢幾何\n　　　　荅曰六千二百五十\n　　術曰以十乘二斤以十二斤減之餘爲法\n　　以十乘五千爲實實如法得一\n\n今有客馬日行三百里客去忘持衣日已三分\n之一主人乃覺持衣追及與之而還至家視日\n四分之三問主人馬不休日行幾何\n　　　　荅曰七百八十里\n　　術曰置四分日之三除三分日之一\n\n半其餘以爲法\n副置法增三分\n　　日之一\n\n以三百里乘之爲\n　　實實如法得主人馬一日行\n\n今有金箠長五尺斬本一尺重四斤斬末一尺\n重二斤問次一尺各重幾何\n　　　　荅曰末一尺重二斤\n　　　　次一尺重二斤八兩\n　　　　次一尺重三斤\n　　　　次一尺重三斤八兩\n　　　　次一尺重四斤\n　　術曰令末重減本重餘卽差率也又置本\n　　重以四間乘之爲下第一衰副置以差率\n　　減之每尺各自爲衰\n\n副置下第一\n　　衰以爲法以本重四斤徧乘列衰各自爲\n　　實實如法得一斤\n\n今有五人分五錢令上二人所得與下三人等\n問各得幾何\n　　　　荅曰\n　　　　甲得一錢六分錢之二\n　　　　乙得一錢六分錢之一\n　　　　丙得一錢\n　　　　丁得六分錢之五\n　　　　戊得六分錢之四\n　　術曰置錢錐行衰\n并上二人爲九并下三人爲\n　　六六少於九三以三均\n　　加焉副并爲法以所分錢乘未并者各自\n　　爲實實如法得一錢\n\n今有竹九節下三節容四升上四節容三升問\n中間二節欲均容各多少\n　　　　荅曰\n　　　　下初一升六十六分升之二十九\n　　　　次一升六十六分升之二十二\n　　　　次一升六十六分升之一十五\n　　　　次一升六十六分升之八\n　　　　次一升六十六分升之一\n　　　　次六十六分升之六十\n　　　　次六十六分升之五十三\n　　　　次六十六分升之四十六\n　　　　次六十六分升之三十九\n　　術曰以下三節分四升爲下率以上四節\n　　分三升爲上率上下率以少\n　　減多餘爲實\n置四節三節各半之\n　　以減九節餘爲法實如法得一升卽衰相\n　　去也\n下率一升少半升者下\n　　第二節容也\n\n今有鳬起南海七日至北海鴈起北海九日至\n南海今鳬鴈俱起問何日相逢\n　　　　荅曰三日十六分日之十五\n　　術曰并日數爲法日數相乘爲實實如法\n　　得一日\n\n今有甲發長安五日至齊乙發齊七日至長安\n今乙發已先二日甲乃發長安問幾何日相逢\n　　　　荅曰二日十二分日之一\n　　術曰并五日七日以爲法\n\n以乙先發二日減七日\n餘以乘甲日數爲實\n\n實如法得一日\n\n今有一人三日爲牡瓦三十八枚一人二日爲\n牝瓦七十六枚今令一人一日作瓦牝牡相半\n問成瓦幾何\n　　　　荅曰二十五枚少半枚\n　　術曰并牝牡爲法牝牡相乘爲實實如法\n　　得一枚\n\n今有一人一日矯矢五十一人一日羽矢三十\n一人一日筈矢十五今令一人一日自矯羽筈\n問成矢幾何\n　　　　荅曰八矢少半矢\n　　術曰矯矢五十用徒一人羽矢五十用徒\n　　一人太半人筈矢五十用徒三人少半人\n　　并之得六人以爲法以五十矢爲實實如\n　　法得一矢\n\n今有假田初假之歲三畝一錢明年四畝一錢\n後年五畝一錢凡三歲得一百問田幾何\n　　　　荅曰一頃二十七畝四十七分畝之\n　　　　三十一\n　　術曰置畝數及錢數令畝數互乘錢數并\n　　以爲法畝數相乘又以百錢乘之爲實實\n　　如法得一畝\n\n今有程耕一人一日發七畝一人一日耕三畝\n一人一日耰種五畝今令一人一日自發耕耰\n種之問治田幾何\n　　　　荅曰一畝一百一十四步七十一分\n　　　　步之六十六\n　　術曰置發耕耰畝數令互乘人數并以爲\n　　法畝數相乘爲實實如法得一畝\n\n今有池五渠注之其一渠開之少半日一滿次\n一日一满次二日半一滿次三日一满次五日\n　一滿今皆決之問幾何日滿池\n　　　　荅曰七十四分日之十五\n　　術曰各置渠一日滿池之數并以爲法\n\n以一日爲實實如法得一\n　　日\n其一術列置日數及滿數\n\n令日互相乘滿并以爲\n　　法日數相乘爲實實如法得一日\n\n今有人持米出三關外關三而取一中關五而\n取一内關七而取一餘米五斗問本持米幾何\n　　　　荅曰十斗九升八分升之三\n　　術曰置米五斗以所稅者三之五之七之\n　　爲實以餘不稅者二四六互相乘爲法實\n　　如法得一斗\n\n今有人持金出五關前關二而稅一次關三而\n稅一次關四而稅一次關五而稅一次關六而\n稅一并五關所稅適重一斤問本持金幾何\n　　　　荅曰一斤三兩四銖五分銖之四\n　　術曰置一斤通所稅者以乘之爲實亦通\n　　其不稅者以減所通餘爲法實如法得一\n　　斤\n\n九章算術卷第六終\n九章算術卷六訂訛\n　　　　　　　休寧　戴　震　東原\n臣淳風等謹按爲衰於今有術副并爲所有率\n未并者各爲所求率以賦卒人數爲所有數此\n術以别考則意同以廣異聞故存之也\n\n計經賦之率旣有戸算之率亦有遠近貴賤之\n率此二率者各自相與通通則甲二十乙十二\n丙七丁十三戊五一斛之費謂之錢率錢率約\n戸率者則錢爲母戸爲子子不齊令母互乘爲\n齊卽衰也若其不然以一斛之費約戸數取衰\n並有分當通分内子約之於算甚繁此一章皆\n相與通功共率畧相依似以上二率下一率亦\n可放此從其簡易而巳又以分言之使甲一戸\n出二十分斛之一乙一戸出十八分斛之一各\n以戸數乘之亦可得一縣凡所當輸俱未衰也\n乘之者乘其子母報除之以此觀之則以一斛\n之費約戸數者其意不異矣然則可置一斛之\n費而反衰之約戸以乘戸數爲衰也合分注曰\n母除爲率率乘子爲齊反衰法曰先同其母各\n以分母約其子爲反衰施其率爲算旣約且不\n妨處下也\n術曰以下三節分四升爲下率以上四節分三\n升爲上率\n\n上下率以少減多餘爲實\n置四節三節各半之以減九節餘爲法實如法\n得一升卽衰相去也\n"}
{"id": "KR3f0032_007", "series": "KR3f0032", "text": "九章算術卷七\n　　　　　　　　　　　　魏　劉　徽　注\n　　　唐朝議大夫行太史令上輕車都尉臣李淳風等奉勅注釋\n盈不足\n今有共買物人出八盈三人出七不足四問人\n數物價各幾何\n　　　　　荅曰七人\n　　　　　物價五十三\n今有共買鷄人出九盈十一人出六不足十六\n問人數鷄價各幾何\n　　　　苔曰九人\n　　　　鷄價七十\n今有共買璡人出半盈四人出少半不足三問\n人數璡價各幾何\n　　　　荅曰四十二人\n　　　　璡價十七\n今有共買牛七家共出一百九十不足三百三\n十九家共出二百七十盈三十問家數牛價各\n幾何\n　　　　荅曰一百二十六家\n　　　　牛價三千七百五十\n\n　　盈不足\n\n　　術曰盈不足相與同共買物者置所出率\n　　盈不足各居其下令維乘所出率并以爲\n　　實并盈不足爲法\n\n有分者通之\n副置所出率以少\n　　減多餘以約法實實爲物價法爲人數\n\n　　其一術曰并盈不足爲實以所出率以少\n　　減多餘爲法實如法得一人以所出率乘\n　　之減盈增不足卽物價\n\n今有共買金人出四百盈三千四百人出三百\n盈一百問人數金價各幾何\n　　　　荅曰三十三人\n　　　　金價九千八百\n今有共買羊人出五不足四十五人出七不足\n三問人數羊價各幾何\n　　　　荅曰二十一人\n　　　　羊價一百五十\n　　兩盈兩不足\n　　術曰兩盈兩不足相與同共買物者置所\n　　出率盈不足各居其下令維乘所出率以\n　　少減多餘爲實兩盈兩不足以少減多餘\n　　爲法有分者通之副置所出率以少減多\n　　餘以約法實實爲物價法爲人數\n\n　　其一術曰置所出率以少減多餘爲法兩\n　　盈兩不足以少減多餘爲實實如法而一\n　　得人數以所出率乘之減盈増不足卽物\n　　價\n\n今有共買豕人出一百盈一百人出九十適足\n問人數豕價各幾何\n　　　　荅曰一十人\n　　　　豕價九百\n今有共買犬人出五不足九十人出五十適足\n問人數犬價各幾何\n　　　　荅曰二人\n　　　　犬價一百\n　　盈適足不足適足\n　　術曰以盈及不足之數爲實置所出率以\n　　少減多餘爲法實如法得一人其求物價\n　　者以適足乘人數得物價\n\n今有米在十斗桶中不知其數滿中添粟而舂\n之得米七斗問故米幾何\n　　　　荅曰二斗五升\n　　術曰以盈不足術求之假令故米二斗不\n　　足二升令之三斗有餘二升\n\n今有垣高九尺瓜生其上蔓日長七寸瓠生其\n下蔓日長一尺問幾何日相逢瓜瓠各長幾何\n　　　　荅曰五日十七分日之五\n　　　　瓜長三尺七寸十七分寸之一\n　　　　瓠長五尺二寸十七分寸之十六\n　　術曰假令五日不足五寸令之六日有餘\n　　一尺二寸\n\n今有蒲生一日長三尺莞生一日長一尺蒲生\n日自半莞生日自倍問幾何日而長等\n　　　　荅曰二日十三分日之六\n　　　　各長四尺八寸十三分寸之六\n　　術曰假令二日不足一尺五寸令之三日\n　　有餘一尺七寸半\n\n今有垣厚五尺兩鼠對穿大鼠日一尺小鼠亦\n日一尺大鼠日自倍小鼠日自半問幾何日相\n逢各穿幾何\n　　　　荅曰二日十七分日之二\n　　　　大鼠穿三尺四寸十七分寸之十二\n　　　　小鼠穿一尺五寸十七分寸之五\n　　術曰假令二日不足五寸令之三日有餘\n　　三尺七寸半大鼠日倍二日合穿三尺小\n　　鼠日自半合穿一尺五寸并大鼠所穿合\n　　尺五寸課於垣厚五尺是爲不足五寸令\n　　之三日大鼠穿得七尺小鼠穿得一尺七\n　　寸半并之以減垣厚五尺有餘三尺七寸\n　　半以盈不足術求之卽得以後一日所穿\n　　乘日分子如日分母而一卽各得日分子\n　　之中所穿故各増二日定穿卽合所問也\n今有醇酒一斗直錢五十行酒一斗直錢一十\n今將錢三十得酒二斗問醇行酒各得幾何\n　　　　荅曰醇酒二升半\n　　　　行酒一斗七升半\n　　術曰假令醇酒五升行酒一斗五升有餘\n　　一十令之醇酒二升行酒一斗八升不足\n　　二\n\n今有大器五小器一容三斛大器一小器五容\n二斛問大小器各容幾何\n　　　　荅曰大器容二十四分斛之十三\n　　　　小器二十四分斛之七\n　　術曰假令大器五斗小器亦五斗盈十斗\n　　令之大器五斗五升小器二斗五升不足\n　　二斗\n\n今有漆三得油四油四和漆五今有漆三斗欲\n令分以易油還自和餘漆問出漆得油和漆各\n幾何\n　　　　荅曰出漆一斗一升四分升之一\n　　　　得油一斗五升\n　　　　和漆一斗八升四分升之三\n　　術曰假令出漆九升不足六升令之出漆\n　　一斗二升有餘二升\n\n今有玉方一寸重七兩石方一寸重六兩今有\n石立方三寸中有玉并重十一斤問玉石重各\n幾何\n　　　　荅曰玉十四寸重六斤二兩\n　　　　石十三寸重四斤十四兩\n　　術曰假令皆玉多十三兩令之皆石不足\n　　十四兩不足爲玉多爲石各以一寸之重\n　　乘之得玉石之積重\n\n今有善田一畝價三百惡田七畝價五百今并\n買一頃價錢一萬問善惡田各幾何\n　　　　荅曰善田十二畝半\n　　　　惡田八十七畝半\n　　術曰假令善田二十畝惡田八十畝多一\n　　千七百一十四錢七分錢之二令之善田\n　　十畝惡田九十畝不足五百七十一錢七\n　　分錢之三\n\n今有黃金九枚白銀十一枚稱之重適等交易\n其一金輕十三兩問金銀一枚各重幾何\n　　　　荅曰金重二斤三兩十八銖\n　　　　銀重一斤十三兩六銖\n　　術曰假令黃金三斤白銀二斤十一分斤\n　　之五不足四十九於右行令之黃金二斤\n　　白銀一斤十一分斤之七多十五於左行\n　　以分母各乘其行内之數以盈不足維乘\n　　所出率并以爲實并盈不足爲法實如法\n　　得黃金重分母乘法以除得銀重約之得\n　　分也\n\n今有良馬與駑馬發長安至齊齊去長安三千\n里良馬初日行一百九十三里日增十三里駑\n馬初日行九十七里日減半里良馬先至齊復\n還迎駑馬問幾何日相逢及各行幾何\n　　　　荅曰十五日一百九十一分日之一\n　　　　百三十五而相逢\n　　　　良馬行四千五百三十四里一百九\n　　　　十一分里之四十六\n　　　　駑馬行一千四百六十五里一百九\n　　　　十一分里之一百四十五\n　　術曰假令十五日不足三百三十七里半\n　　令之十六日多一百四十里以盈不足維\n　　乘假令之數并而爲實并盈不足爲法實\n　　如法而一得日數不盡者以等數除之而\n　　命分\n\n今有人持錢之蜀賈利十三初返歸一萬四千\n次返歸一萬三千次返歸一萬二千次返歸一\n萬一千後返歸一萬凡五返歸錢本利俱盡問\n本持錢及利各幾何\n　　　　荅曰本三萬四百六十八錢三十七\n　　　　萬一千二百九十三分錢之八萬四\n　　　　千八百七十六\n　　　　利二萬九千五百三十一錢三十七\n　　　　萬一千二百九十三分錢之二十八\n　　　　萬六千四百一十七\n　　術曰假令本錢三萬不足一千七百三十\n　　八錢半令之四萬多三萬五千三百九十\n　　錢八分\n\n九章算術卷七終\n九章算術卷七訂訛\n　　　　　　　休寧　戴　震　東原\n副置所出率以少減多餘以約法實實爲物價\n法爲人數\n\n按此術兩盈者兩設皆逾於正數兩不足者兩\n設皆不足於正數其所以變化則兩不足亦猶\n兩盈而或有勢同而情違者當其爲實俱令不\n足其相乘減則遺其所不足焉故其餘所以爲\n實者無朒數以損焉葢出而有餘兩盈兩設皆\n逾於正數\n術曰以盈不足術求之假令故米二斗不足二\n升令之三斗有餘二升\n\n術曰假令五日不足五寸令之六日有餘一尺\n二寸\n\n術曰假令二日不足一尺五寸令之三日有餘\n一尺七寸半\n\n術曰假令醇酒五升行酒一斗五升有餘一十\n令之醇酒二升行酒一斗八升不足二\n\n術曰假令一十五日不足三百三十七里半令\n之一十六日多一百四十里以盈不足維乘假\n令之數并而爲實并盈不足爲法實如法而一\n得日數不盡者以等數除之而命分\n\n求良馬行者一十四乘益疾里數而半之加良\n馬初日之行里數\n\n"}
{"id": "KR3f0032_008", "series": "KR3f0032", "text": "九章算術卷八\n　　　　　　　　　　　魏　劉　徽　注\n　　　唐朝議大夫行太史令上輕車都尉臣李淳風等奉勅注釋\n方程\n今有上禾三秉中禾二秉下禾一秉實三十九\n斗上禾二秉中禾三秉下禾一秉實三十四斗\n上禾一秉中禾二秉下禾三秉實二十六斗問\n上中下禾實一秉各幾何\n　　　　荅曰\n　　　　上禾一秉九斗四分斗之一\n　　　　中禾一秉四斗四分斗之一\n　　　　下禾一秉二斗四分斗之三\n　　方程\n\n　　術曰置上禾三秉中禾二秉下禾一秉實\n　　三十九斗於右方中左禾列如右方以右\n　　行上禾徧乘中行而以直除\n\n又乘其次亦以直\n　　除然以中行中禾不盡者而\n　　以直除左方下禾不盡者\n　　上爲法下爲實實卽下禾之實\n\n餘如上禾秉數而一卽上\n　　禾之實實皆如法各得一斗\n\n今有上禾七秉損實一斗益之下禾二秉而實\n十斗下禾八秉益實一斗與上禾二秉而實十\n斗問上下禾實一秉各幾何\n　　　　荅曰\n　　　　上禾一秉實一斗五十二分斗之十\n　　　　八\n　　　　下禾一秉實五十二分斗之四十一\n　　術曰如方程損之曰益益之曰損\n\n損實一斗者其實過\n　　十斗也益實一斗者其實不滿十斗也\n\n今有上禾二秉中禾三秉下禾四秉實皆不滿\n斗上取中中取下下取上各一秉而實滿斗問\n上中下禾實一秉各幾何\n　　　　荅曰\n　　　　上禾一秉實二十五分斗之九\n　　　　中禾一秉實二十五分斗之七\n　　　　下禾一秉實二十五分斗之四\n　　術曰如方程各置所取\n\n以正負術入之\n　　正負術曰\n\n　　同名相除\n異名相益\n\n正\n　　無入負之負無入正之\n\n其異名相除同名相益\n　　正無入正之負無入負之\n\n今有上禾五秉損實一斗一升當下禾七秉上\n禾七秉損實二斗五升當下禾五秉問上下禾\n實一秉各幾何\n　　　　荅曰\n　　　　上禾一秉五升\n　　　　下禾一秉二升\n　　術曰如方程置上禾五秉正下禾七秉負\n　　損實一斗一升正\n\n　　次置上禾七秉正下禾五秉負損實二斗\n　　五升正以正負術八之\n\n今有上禾六秉損實一斗八升當下禾十秉下\n禾十五秉損實五升當上禾五秉問上下禾實\n一秉各幾何\n　　　　荅曰\n　　　　上禾一秉實八升\n　　　　下禾一秉實三升\n　　術曰如方程置上禾六秉正下禾十秉負\n　　損實一斗八升正次置上禾五秉負下禾\n　　十五秉正損實五升正以正負術入之\n\n今有上禾三秉益實六斗當下禾十秉下禾五\n秉益實一斗當上禾二秉問上下禾實一秉各\n幾何\n　　　　荅曰\n　　　　上禾一秉實八斗\n　　　　下禾一秉實三斗\n　　術曰如方程置上禾三秉正下禾十秉負\n　　益實六斗正次置上禾二秉負下禾五秉\n　　正益實一斗正以正負術入之\n\n今有牛五羊二直金十兩牛二羊五直金八兩\n問牛羊各直金幾何\n　　　　荅曰\n　　　　牛一直金一兩二十一分兩之十三\n　　　　羊一直金二十一分兩之二十\n　　術曰如方程\n\n今有賣牛二羊五以買十三豕有餘錢一千賣\n牛三豕三以買九羊錢適足賣羊六豕八以買\n五牛錢不足六百問牛羊豕價各幾何\n　　　　荅曰\n　　　　牛價一千二百\n　　　　羊價五百\n　　　　豕價三百\n　　術曰如方程置牛二羊五正豕十三負餘\n　　錢數正次置牛三正羊九負豕三正次置\n　　牛五負羊六正豕八正不足錢負以正負\n　　術入之\n\n今有五雀六燕集稱之衡雀俱重燕俱輕一雀\n一燕交而處衡適平并燕雀重一斤問燕雀一\n枚各重幾何\n　　　　荅曰\n　　　　雀重一兩十九分兩之十三\n　　　　燕重一兩十九分兩之五\n　　術曰如方程交易質之各重八兩\n\n今有甲乙二人持錢不知其數甲得乙半而錢\n五十乙得甲太半而亦錢五十問甲乙持錢各\n幾何\n　　　　荅曰\n　　　　甲持三十七錢半\n　　　　乙持二十五錢\n　　術曰如方程損妓之\n\n今有二馬一牛價過一萬如半馬之價一馬二\n牛價不滿一萬如半牛之價問牛馬價各幾何\n　　　　荅曰\n　　　　馬價五千四百五十四錢十一分錢\n　　　　之六\n　　　　牛價一千八百一十八錢十一分錢\n　　　　之二\n　　術曰如方程損益之\n\n今有武馬一匹中馬二匹下馬三匹皆載四十\n石至阪皆不能上武馬借中馬一匹中馬借下\n馬一匹下馬借武馬一匹乃皆上問武中下馬\n一匹各力引幾何\n　　　　荅曰\n　　　　武馬一匹力引二十二石七分石之\n　　　　六\n　　　　中馬一匹力引十七石七分石之一\n　　　　下馬一匹力引五石七分石之五\n　　術曰如方程各置所借以正負術入之\n今有五家共井甲二綆不足如乙一綆乙三綆\n不足如丙一綆丙四綆不足如丁一綆丁五綆\n不足如戊一綆戊六綆不足如甲一綆各得所\n不足一綆皆逮問井深綆長各幾何\n　　　　荅曰井深七丈二尺一寸\n　　　　甲綆長二丈六尺五寸\n　　　　乙綆長一丈九尺一寸\n　　　　丙綆長一丈四尺八寸\n　　　　丁綆長一丈二尺九寸\n　　　　戊綆長七尺六寸\n　　術曰如方程以正負術入之\n\n今有白禾二步靑禾三步黃禾四步黑禾五步\n實各不滿斗白取靑黃靑取黃黑黃取黑白黑\n取白靑各一步而實滿斗問白靑黃黑禾實一\n步各幾何\n　　　　荅曰\n　　　　白禾一步實一百一十一分斗之三\n　　　　十三\n　　　　靑禾一步實一百一十一分斗之二\n　　　　十八\n　　　　黃禾一步實一百一十一分斗之十\n　　　　七\n　　　　黑禾一步實一百一十一分斗之十\n　　術曰如方程各置所取以正負術入之\n今有甲禾二秉乙禾三秉丙禾四秉重皆過於\n石甲二重如乙一乙三重如丙一丙四重如甲\n一問甲乙丙禾一秉各重幾何\n　　　　荅曰\n　　　　甲禾一秉重二十三分石之十七\n　　　　乙禾一秉重二十三分石之十一\n　　　　丙禾一秉重二十三分石之十\n　　術曰如方程置重過於石之物爲負\n\n以正負術入之\n\n今有令一人吏五人從者十人食雞十令十人\n吏一人從者五人食雞八令五人吏十人從者\n一人食雞六問令吏從者食雞各幾何\n　　　　荅曰\n　　　　令一人食一百二十二分雞之四十\n　　　　五\n　　　　吏一人食一百二十二分雞之四十\n　　　　一\n　　　　從者一人食一百二十二分雞之九\n　　　　十七\n　　術曰如方程以正負術入之\n今有五羊四犬三雞二兔直錢一千四百九十\n六四羊二犬六雞三兔直錢一千一百七十五\n三羊一犬七雞五兔直錢九百五十八二羊三\n犬五雞一兔直錢八百六十一問羊犬雞兔價\n各幾何\n　　　　荅曰\n　　　　羊價一百七十七\n　　　　犬價一百二十一\n　　　　雞價二十三\n　　　　兔價二十九\n　　術曰如方程以正負術入之\n今有麻九斗麥七斗菽三斗荅二斗黍五斗直\n錢一百四十麻七斗麥六斗菽四斗荅五斗黍\n三斗直錢一百二十八麻三斗麥五斗菽七斗\n荅六斗黍四斗直錢一百一十六麻二斗麥五\n斗菽三斗答九斗黍四斗直錢一百一十二麻\n一斗麥三斗菽二斗荅八斗黍五斗直錢九十\n五問一斗直幾何\n　　　　荅曰\n　　　　麻一斗七錢\n　　　　麥一斗四錢\n　　　　菽一斗三錢\n　　　　荅一斗五錢\n　　　　黍一斗六錢\n　　術曰如方程以正負術入之\n\n九章算術卷八訂訛\n　　　　　　　休寧　載　震　東原\n術曰置上禾三秉中禾二秉下禾一秉實三十\n九斗於右方中左禾列如右方以右行上禾徧\n乘中行而以直除\n\n又乘其次亦以直除\n\n然以中行中禾不盡者徧\n乘左行\n用算繁而不省所以别爲法約也然猶不如自\n用其舊廣異法也\n益行減行當各以其類矣其異名者非其類也\n非其類者猶無對也非所得減也故赤用黑對\n則除黑無對則除赤赤黑并於本數此爲相益\n之皆所以爲消奪消奪之與減益成一實也\n\n正無入負之\n\n無入爲無對也無所得減則使消奪者居位也\n其當以列實或減下實\n\n此條異名相除爲例故亦與上條互取凡正負\n所以記其同異使二品互相取而已矣言負者\n未必負於少言正者未必正於多故每一行之\n中雖復赤黑異算無傷然則可得使頭位常相\n與異名此條之實兼通矣遂以二條反覆一率\n觀其每與上下互相取位則隨算而言耳猶一\n術也又本設諸行欲因減數以相去耳故其多\n少無限令上下相命而已若以正負相減如數\n有舊增法者每行可均之不但數物左右之也\n\n此中行買賣相折錢適足但互買賣算而已故\n下無錢直也設欲以此行如方程法先令牛二\n徧乘左行而以右行直除之是終於下實虚缺\n矣故注曰正無實負負無實正方爲類也方將\n以别實加不足之數與實物作實\n\n此四雀一燕與一雀五燕衡適平并重一斤故\n各八兩列兩行程數左行頭位其數是一可省\n乘令右行徧乘左行而取其法實於左左行數\n多以右行取其數左頭位減盡中法下實卽每\n枚當重宜可知也按此四雀一燕與一雀五燕\n其重等是三雀四燕重相當雀率重四燕率重\n三也諸再程之率皆可異術求之卽其數也\n\n今有五家共井甲二綆不足如乙一綆乙三綆\n不足如丙一綆丙四綆不足如丁一綆丁五綆\n不足如戊一綆戊六綆不足如甲一綆各得所\n不足一綆皆逮問井深綆長各幾何荅曰井深\n七丈二尺一寸甲綆長二丈六尺五寸乙綆長\n一丈九尺一寸丙綆長一丈四尺八寸丁綆長\n一丈二尺九寸戊綆長七尺六寸\n\n此率初如方程爲之名各一逮井其後法得七\n百二十一實七十六\n\n此麻麥與均輸少廣章之重衰積分皆爲大事\n其拙於精理徒按本術者或用算而布氊方好\n煩而喜誤曾不知其非反欲以多爲貴故其算\n也莫不闇於設通而專於一端至於此類苟務\n其成然或失之不可謂要約更有異術者庖丁\n解牛游刃理閒故能歷久其刃如新夫數猶刃\n也易簡用之則動中庖丁之理故能和神愛刃\n速而寡尤凡九章爲大事按法皆不盡一百算\n也雖布算不多然足以算多世人多以方程爲\n難或盡布算之象在綴正負而已未暇以論其\n設動無方斯膠柱調瑟之類聊復恢演爲作新\n術著之於此將亦啓導疑意網羅道精豈傳之\n空言記其施用之例著䇿之數每舉一隅焉\n\n其一術曰置羣物通率爲列衰更置減行羣物\n之數各以其率乘之并以爲法其當相并而行\n中正負雜者同名相從異名相消餘爲法以減\n行下實乘列衰各自爲實實如法而一卽得以\n舊術爲之凡應置五行今欲要約先置第三行\n以減第四行及減第三行次置第二行以第二\n行減第三行去其頭位次置右行去其頭位次\n以第四行減左行頭位次以左行去第四行及\n第二行頭位次以第五行減第二行頭位餘可\n半次以第二行去第四行頭位餘約之爲法實\n如法而一得空卽有黍價以法減第二行得荅\n價左行得麥價第三行麻價右行得菽價如此\n凡用七十七算\n\n以新術爲此先以第四\n行減第三行次以第三行去右行及第二行第\n四行下位又以減右行下位不足減乃止次以\n左行減第三行下位次以第三行去左行下位\n訖廢去第三行次以第四行去左行下位右行\n當左行下位次以右行去第二行及第四行下\n位次以第二行減第四行及左行頭位次以第\n四行減右行菽位不足減乃止次以左行減第\n二行頭位餘可再半次以第四行去右行及第\n二行頭位次以第二行去右行頭位餘約之上\n得五下得三是菽五當荅三次以左行去第三\n行菽位又以減第四行及右行菽位不足減乃\n止次以右行減第二行頭位不足減乃止次以\n第三行去左行頭位次以左行去右行頭位餘\n上得六下得五是爲荅六當黍五次以右行去\n左行荅位餘約之上爲二下爲三次以左行去\n第二行下位以第二行去第四行下位又以減\n左行下位次右行去第二行下位餘上得三下\n得四是爲麥三當菽四次以第二行減第四行\n下位次以第四行去第二行下位餘上得四下\n得七是爲麻四當麥七是爲相當之率舉矣\n\n九章算術卷八終\n"}
{"id": "KR3f0032_009", "series": "KR3f0032", "text": "九章算術卷九\n　　　　　　　　　　　　魏　劉　徽　注\n　　　唐朝議大夫行太史令上輕車都尉臣李淳風等奉勅注釋\n句股\n今有句三尺股四尺問爲弦幾何\n　　　　　荅曰五尺\n今有弦五尺句三尺問爲股幾何\n　　　　　荅曰四尺\n今有股四尺弦五尺問爲句幾何\n　　　　荅曰三尺\n　　句股\n\n　　術曰句股各自乘并而開方除之卽弦\n\n　　又股自乘以減弦自乘其餘開方除之卽\n　　句\n\n　　又句自乘以減弦自乘其餘開方除之卽\n　　股\n今有圓材徑二尺五寸欲爲方版令厚七寸問\n廣幾何\n　　　　荅曰二尺四寸五分\n　　術曰令徑二尺五寸自乘以七寸自乘減\n　　之其餘開方除之卽廣\n\n今有木長二丈圍之三尺葛生其下纏木七周\n上與木齊問葛長幾何\n　　　　荅曰二丈九尺\n　　術曰以七周乘三圍爲股木長爲句爲之\n　　求弦弦者葛之長\n\n今有池方一丈葭生其中央出水一尺引葭赴\n岸適與岸齊問水深葭長各幾何\n　　　　荅曰\n　　　　水深一丈二尺\n　　　　葭長一丈三尺\n　　術曰半池方自乘\n以出水一尺自\n　　乘減之\n　　餘倍出水除之卽得水深\n\n加出水數得葭長\n\n今有立木繫索其末委地三尺引索郤行去本\n八尺而索盡問索長幾何\n　　　　荅曰一丈二尺二十一分尺之一\n　　術曰以去本自乘\n令如委\n　　數而一所得加委\n　　地數而半之卽索長\n\n今有垣高一丈倚木於垣高與垣齊引木郤行\n一尺其木至地問木幾何\n　　　　荅曰五丈五寸\n　　術曰以垣高十尺自乘如郤行尺數而一\n　　所得以加郤行尺數而半之卽木長數\n\n今有圓材埋在壁中不知大小以鐻鐻之深一\n寸鐻道長一尺問徑幾何\n　　　　荅曰材徑二尺六寸\n　　術曰半鐻道自乘\n\n如深寸而一以深寸增之卽\n　　材徑\n今有開門去閫一尺不合二寸問門廣幾何\n　　　　荅曰一丈一寸\n　　術曰以去閫一尺自乘所得以不合二寸\n　　半之而一所得增不合之半卽得門廣\n\n今有戸高多於廣六尺八寸兩隅相去適一丈\n問戸高廣各幾何\n　　　　荅曰\n　　　　廣二尺八寸\n　　　　高九尺六寸\n　　術曰令一丈自乘爲實半相多令自乘倍\n　　之減實半其餘以開方除之所得減相多\n　　之半卽戸廣加相多之半卽戸高\n\n今有戸不知高廣竿不知長短橫之不出四尺\n從之不出二尺邪之適出問戸高廣袤各幾何\n　　　　荅曰\n　　　　廣六尺\n　　　　高八尺\n　　　　衺一丈\n　　術曰從橫不出相乘倍而開方除之所得\n　　加從不出卽戸廣\n\n加橫不出卽戸高兩不\n　　出加之得戸袤\n今有竹高一丈末折抵地去本三尺問折者高\n幾何\n　　　　荅曰四尺二十分尺之十一\n　　術曰以去本自乘\n令如高而一\n所得以減竹高而半其餘卽\n　　折者之高也\n\n今有二人同所立甲行率七乙行率三乙東行\n甲南行十步而邪東北與乙會問甲乙行各幾\n行\n　　　　荅曰\n　　　　乙東行十步半\n　　　　甲邪行十四步半及之\n　　術曰令七自乘三亦自乘并而半之以爲\n　　甲邪行率邪行率減於七自乘餘爲南行\n　　率以三乘七爲乙東行率\n\n置南行十步以\n　甲邪行率乘之副置十步以乙東行率乘\n　之各自爲實實如南行率而一各得行數\n\n今有句五步股十二步問句中容方幾何\n　　　　荅曰方三步十七分步之九\n　　術曰并句股爲法句股相乘爲實實如法\n　　而一得方一步\n\n今有句八步股十五步問句中容圓徑幾何\n　　　　荅曰六步\n　　術曰八步爲句十五步爲股爲之求弦三\n　　位并之爲法以句乘股倍之爲實實如法\n　　得徑一步\n\n今有邑方二百步各中開門出東門十五步有\n木問出南門幾何步而見木\n　　　　荅曰六百六十六步太半步\n　　術曰出東門步數爲法半邑方自\n　　乘爲實實如法得一步\n\n今有邑東西七里南北九里各中開門出東門\n十五里有木問出南門幾何步而見木\n　　　　荅曰三百一十五步\n　　術曰東門南至隅步數以乘南門東至隅\n　　步數爲實以木去門步數爲法實如法而\n　　一\n\n今有邑方不知大小各中開門出北門三十步\n有木出西門七百五十步見木問邑方幾何\n　　　　荅曰一里\n　　術曰令兩出門步數相乘因而四之爲實\n　　開方除之卽得邑方\n\n今有邑方不知大小各中開門出北門二十步\n有木出南門十四步折而西行一千七百七十\n五步見木問邑方幾何\n　　　　荅曰二百五十步\n　　術曰以出北門步數乘西行步數倍之爲\n　實\n\n并出南門步數爲從法\n　　開方除之卽邑方\n\n今有邑方十里各中開門甲乙俱從邑中央而\n出乙東出甲南出出門不知步數邪向東門磨\n邑適與乙會率甲行五乙行三問甲乙行各幾\n何\n　　　　荅曰\n　　　　甲出南門八百步邪東北行四千八\n　　　　百八十七步半及乙\n　　　　乙東行四千三百一十二步半\n　　術曰令五自乘三亦自乘并而半之爲邪\n　　行率邪行率減於五自乘者餘爲南行率\n　　以三乘五爲乙東行率置邑\n　　方半之以南行率乘之如東行率而一卽\n　　得出南門步數\n\n以增邑方半卽南行置\n　　南行步求弦者以邪行率乘之求東者以\n　　東行率乘之各自爲實實如南行率得一\n　步\n有木去人不知遠近立四表相去各一丈令左\n兩表與所望參相直從後右表望之入前右表\n三寸問木去人幾何\n　　　　荅曰三十三丈三尺三寸少半寸\n　　術曰令一丈自乘爲實以三寸爲法實如\n　　法而一\n\n有山居木西不知其高山去木五十三里木高\n九丈五尺人立木東三里望木末適與山峯斜\n平人目高七尺問山高幾何\n　　　　荅曰一百六十四丈九尺六寸太半\n　　　　寸\n　　術曰置木高減人目高七尺餘以乘五十\n　　三里爲實以人去木三里爲法實如法而\n　　一所得加木高卽山高\n\n今有井徑五尺不知其深立五尺木於井上從\n木末望水岸入徑四寸問井深幾何\n　　　　荅曰五丈七尺五寸\n　　術曰置井徑五尺以入徑四寸減之餘以\n　　乘立木五尺爲實以入徑四寸爲法實如\n　　法得一寸\n\n九章算術卷之九終　錢唐莫濰校字\n\n大淸乾隆三十八年癸巳秋闕里孔氏依汲古閣影宋刻本重雕\n秘書省\n　九章算術一　部共九冊\n　　　元豐七年九月　日校定降授宣德郎秘書省校書郞葉祖洽上進\n　　　　　　　　　　　校定承議郎行秘書省校書郎王仲脩\n　　　　　　　　　　　校定朝奉郎行秘書省校書郎錢長卿\n　　　　　　　　奉議郎守秘書郞丞韓宗古\n　　　　　　　　朝請郎試秘書少監趙彦若\n元豐七年九月二十八日\n進呈奉\n御寶批宐依已校定鏤板\n　　　　朝奉郎祕書丞上騎都尉賜緋魚袋韓　治\n　　　　朝散郎試祕書少監上騎都尉賜緋魚袋顧臨\n　　　　朝議大夫守祕書少監上䕶軍賜紫金魚袋劉攽\n\n　　　中大夫守尙書右丞䕶軍東平郡開國侯食邑貳千叁百戸賜紫金魚袋呂大防\n　　　通議大夫守尙書左丞上柱國平原郡開國公食邑貳千捌百戸食實封伍伯戸李淸臣\n　　　正議大夫守中書侍郞上柱國馮翊郡開國公食邑貳千叁百戸食實封伍伯戸張　璪\n　　　正議大夫守門下侍郎上柱國南陽郡開國公食邑貳千壹百戸食實封壹阡戸韓　維\n　金紫光祿大夫守尙書右僕射兼中書侍郎上柱國東平郡開國公食邑六千二百戸食實封壹阡玖伯戸呂公著\n　正議大夫守尙書左僕射兼門下侍郎上柱國河内郡開國公食邑四千一百戸食實封壹阡伍伯戸司馬光\n九章算術卷九訂訛補圖\n　　　　　　　　休寧　戴　震　東原\n句股弦互求圖\n\n據圍廣木長求葛之長其形葛卷裏袤以筆管\n靑線宛轉有似葛之纏木解而觀之則每周之\n閒自有相閒成句股弦則其閒木長爲股圍之\n爲句葛長爲弦弦七周乘三圍是并合衆句以\n爲一句則句長而股短故術以木長謂之句圍\n之謂之股言之倒互句與股求弦亦如前圖句\n三自乘爲朱幂股四自乘爲靑幂合朱靑二十\n五爲弦五自乘幂出上第一圖句股幂合爲弦\n幂明矣然二幂之數謂倒在於弦幂之中而已\n可更相裏者則成方幂其居表者則成矩幂二\n表裏形訛而數均又按此圖句幂之矩靑卷白\n表是其幂以句股弦差爲廣股弦并爲袤而股\n幂方其裏股幂之矩靑卷白表是其幂以句弦\n差爲廣句弦并爲袤而句幂方其裏是故差之\n與并用除之短長互相乘也\n\n句股差句股并與弦互求之圖\n\n股實之矩圖\n\n句實之矩圖\n\n臣淳風等謹按下鐻深得一寸爲半股弦差注\n云爲股弦差者鐻道也\n\n股弦卽高廣袤其出此圖也其倍弦爲廣袤合\n矩句卽爲幂得廣卽句股差\n\n其矩句之幂倍爲從法開之亦句股差其餘\n以句股幂減半其餘差爲從法開方除之卽句\n也\n\n句實廣袤合圖\n\n股實廣袤合圖\n\n句弦差股弦差求句股弦之圖\n\n術曰令七自乘三亦自乘并而半之以爲甲邪\n行率邪行率減於七自乘餘爲南行率以三乘\n七爲乙東行率\n\n股與句弦并求句弦之圖\n\n句股相乘爲朱靑黃幂各二令黃幂連於下隅\n朱靑各以類合共成修幂中方黃爲廣并句股\n爲袤故并句股爲法幂圖方在句中則方之兩\n亷各自成小句股而其相與之勢不失本率也\n句面之小股股面之小句從橫相連合而成中\n方令股爲中方率并句股爲廣率據見句五步\n而今有之得中方也復令句爲中方率以并句\n股爲袤率據股一十二步而今有之則中方又\n可知此則雖不效而法實有法由生矣\n\n句股容方圖\n\n句股相乘爲圖之本體朱靑黄幂各二則倍之\n爲各四可用畫於小𥿄分裁邪正之會令顛倒\n相補各以類合成修幂圓徑爲廣並句股弦爲\n袤故并句股弦以爲法又以圖之大體言之股\n中靑必令立規於橫廣句股又邪三徑均而復\n連規\n\n從橫量度句股必合而成小方矣\n又畫中弦以觀其會則句股之中成小句股弦\n四者句面之小股股面之小句皆小方之面皆\n圓徑之半其數故可衰以句股弦爲列衰副并\n爲法以小句乘未并者各自爲實實如法而一\n得句面之小股可知也以股乘列衰爲實則得\n股面之小句可知\n\n言雖異矣及其所以成法之實則同歸矣則圓\n徑又可以句乘之差并\n句弦差減股爲圓徑\n\n　　九章之術乃算術之鼻祖囊括後賢胥不\n　　能度越範圍焉猶六經之臨百氏也周官\n　　保氏九數鄭君以九章之方田粟米衰分\n　　少廣商功均輸方程嬴不足旁要釋之綴\n　　曰今有重差夕桀句股也錢曉徵學士以\n　　爲夕桀乃互椉之脫誤良然蓋九章句股\n　　篇末有望遠度高測深七術或析之名曰\n　　九章重差互椉卽方程術所謂維椉是也\n　　句股卽旁要疏所云今九章以句股替旁\n　　要旁要云者不必實有是形可自旁假設\n　　以要取之祖冲之謂之綴術疏又引馬氏\n　　融注今有重差夕桀馬氏不連及句股者\n　　以句股替旁要故不重舉劉徽序云漢張\n　　蒼耿壽昌因舊文遺殘各稱刪補故校其\n　　目與古或異而所論多近語所謂目與古\n　　異者則句股替旁要是也至唐王孝通云\n　　校其條目頗與古術不合則妄而敢矣夫\n　　古今豈有異術哉劉徽因其有望遠諸術\n　　遂造重差綴於句股之下卽今海島算引\n　　而申之觸類而長之事之宜也舊有圖今\n　　缺余友休寧東原戴先生補之今分附諸\n　　篇之末亦猶劉徽之綴重差於句股焉乾\n　　隆癸巳闕里孔繼涵識於京師壽雲簃之\n　　敏事齋\n九章算術卷九終\n"}
{"id": "KR3f0032_010", "series": "KR3f0032", "text": "九章算術音義\n　　　假承務郎祕書省鉤考算經文字臣李籍撰\n序\n九九之術\n\n隸首九數\n\n探賾\n索隱\n重差率\n可度考論孤離\n\n方田\n以御田疇\n界域廣從幾何\n相乘淳風\n\n畝法\n除之一頃\n約分\n副置\n合分\n\n參差觿\n減分\n課分\n平分\n副并經分\n\n乘分\n\n大廣田\n\n圭田\n箕田圓田\n\n徽術\n密\n率\n\n秒忽\n\n億\n\n嘉量\n\n庣奇\n攈摭\n弧田\n環田\n\n粟米\n交質變易糲米\n粺米\n\n糳米\n御米\n小䵂大䵂\n菽荅豉飱\n糱瓴甓\n箇縑鈞銖\n翭\n榦\n衰分稟大\n夫不更\n簪褭\n上造公士\n爵數\n償之北鄉算\n傜匹\n耗乾保貸\n\n少廣積\n幂\n半約省\n折法内子\n中行丸\n徑牟合㮚氏\n爲渾祖暅之\n\n昭晰咍哂\n商功穿地\n堅壤\n墟垣隄溝\n壍冬程人\n功\n渠\n袤礫堢壔\n方亭\n方錐壍堵\n\n陽馬\n\n鼈臑\n\n羨除\n\n芻甍\n\n芻童\n曲池\n盤池冥谷棚除\n\n踟蹰載輸一籠\n委粟程粟\n\n圓囷\n\n均輸勞費乘\n衰出薄塞\n輩之僦\n傭重車春\n程傳絡惡金箠\n四間錐行鳧\n牝瓦牡瓦矯矢\n筈假田\n發耕\n耰種\n盈不足朒\n璡適足\n桶瓠蔓莞\n醇酒行酒和漆\n易油惡田駑馬之蜀\n賈返\n方程錯糅\n正負\n秉\n稱課衡\n武馬\n阪借\n引綆令從者\n庖恢演\n句股圍之\n纏葛長葭\n閫鐻横折\n抵磨邑\n參\n九章算術音義終\n"}
