{"id": "KR2e0003_001", "series": "KR2e0003", "text": "　　東周\n秦與師臨周章　秦攻宜陽章\n東周與西周戰章　東周欲爲稻章\n　昭獻在陽翟章　秦假道於周章\n楚攻雍氏章　周最謂吕禮章\n周相吕倉章　温人之周章\n或爲周最章　石行秦章\n蘇厲爲周最章　謂周最曰章\n爲周最謂魏王章　趙取周之祭地章\n杜赫欲重景翠章　周共太子死章\n　三國隘秦章　昌他亡西周章\n　昭翦與東周惡章　嚴氏爲賊章\n　　西周\n薛公以齊章　秦攻魏將犀武章\n秦令樗里疾章　雍氏之役章\n　周君之秦章　蘇厲謂周君章\n　楚兵在山南章　楚謂道於二周章\n　司寇布章　秦召周君章\n犀武敗於伊闕章　韓魏易地章\n　秦欲攻周章　宫他謂周君章\n　謂齊王曰章　三國攻秦反章\n　犀武敗周章\n　　秦一\n　魏鞅亡魏入秦章　蘇秦始將連横章\n　秦惠王謂寒泉子章　冷向謂秦王章\n　張儀說秦王章　張儀欲假秦兵章\n　司馬錯與張儀章　張儀之殘樗里章\n　張儀欲以漢中章　楚攻魏張儀謂秦章\n　田莘之爲陳軫章　張儀又惡陳軫章\n　陳軫去楚之秦章\n　　秦二\n齊助楚攻秦章　楚絶齊章\n　秦惠王死章　義渠君之魏章\n　醫扁鵲章　秦武王謂甘茂章\n　宜陽之後馮章謂章　甘茂攻宜陽章\n　宜陽未得章　宜陽之役楚畔秦章\n　秦王謂甘茂章　甘茂亡秦且之齊章\n　甘茂相秦章　甘茂約秦章\n　陘山之事章　秦宜太后章\n　　秦三\n　薛公為魏謂魏冉章　秦客卿造章\n　魏　謂魏冉章　謂魏冉曰楚破秦章\n　謂穣侯曰章　謂魏冉曰和不成章\n　五國罷成睪章　范子因王稽章\n　范雎至章　應侯謂昭王章\n　秦攻韓圍陘章　應侯曰鄭人章\n　天下之士章　謂應侯曰君禽馬服章\n　應侯失韓之汝南章　秦攻邯鄲十七月章\n　蔡澤見逐章\n　　秦四\n　秦取楚漢中章　薛公入魏而出齊女章\n　三國攻秦入函谷章　秦昭王謂左右章\n　楚魏戰於陘山章　楚使者景鯉在秦章\n　楚王使景鯉如秦章　秦王欲見頓弱章\n　頃㐮王二十年章　或為六國說秦王章\n　　秦五\n　謂秦曰臣竊惑章　秦王與中期章\n　獻則謂公孫消章　樓􁪜約秦魏章\n僕陽人吕不韋章　文信侯欲攻趙章\n　文信侯出走章　四國爲一章\n　　齊一\n楚威王戰勝於徐州章齊将封田嬰於薛章\n　靖郭君将成薛章　靖郭君謂齊王章\n　靖郭君善齊豹辨章　邯鄲之難趙求救章\n　南梁之難韓氏請章　成侯鄒忌爲齊相章\n　田忌爲齊将章　田忌亡齊而之楚章\n　鄒忌事宣王章　鄒忌脩八尺章\n　秦假道韓魏章　楚将伐齊魯親之章\n秦伐魏陳軫合三晉章蘇秦爲趙合從說齊章\n　張儀為秦連横說齊章\n　　齊二\n　韓齊為與國章　張儀事秦惠王章\n犀首以梁為齊戰章　昭陽為楚伐魏章\n　秦攻趙趙令樓緩章權之難齊燕戰章\n　秦攻趙長平齊楚救章或謂齊王曰周韓章\n　齊三\n　楚王死太子在齊章　齊王夫人死章\n　孟嘗君将入秦章　孟嘗君在薛章\n　孟嘗君奉夏侯章章　孟甞君讌坐章\n　孟甞君舎人章　孟甞有舎人章\n　孟甞君出行國章　淳于髠一日章\n　齊欲伐魏淳于髠謂齊王章\n　　齊四\n齊人有馮諼章　孟甞君為從章\n　魯仲連謂孟甞君章　孟甞君逐於齊章\n　齊宣王見顔斶章　先生王斗章\n　齊王使使者問趙章齊人見田駢章\n　管燕得罪章　蘇秦自燕之齊章\n　蘇秦謂齊王曰章\n　　齊五\n　蘇秦說齊閔王章\n　　齊六\n　齊負郭之民章　王孫賈年十五章\n　燕攻齊取七十餘城章燕攻齊齊破章\n　貂勃常惡田單章　田單将攻狄章\n　濮上之事章　齊王建入朝章\n　齊以淖君之亂章\n　　楚一\n　齊楚搆難章　五國約秦以伐齊章\n　荆宣王問群臣章　昭奚恤與彭城君章\n　邯鄲之難昭奚恤謂楚章江尹欲惡昭奚恤章\n　江乙欲惡昭奚恤章　江乙說於安陵君章\n　江乙為魏使於楚章　郢人有獄章\n　城渾出周章　韓公叔有齊魏章\n　魏氏惡昭奚恤章　江乙惡昭奚恤章\n　楚杜赫說楚王章　楚王問於范環章\n　蘇秦為趙合從說楚章　張儀為秦破從連横章\n　張儀相秦謂昭雎章　威王問於莫敖章\n　　楚二\n　魏相翟強死章　齊秦約攻楚章\n　術視伐楚章　四國伐楚章\n　楚懐王拘張儀章　楚王将出張子章\n　秦敗楚漢中章　楚㐮王為太子之時章\n　女阿謂蘇子章\n　　楚三\n　蘇子謂楚王曰章　蘇秦之楚三日乃得見章\n　楚王逐張儀於魏章　張儀之楚貧章\n　楚王令昭㫿之秦章　張儀逐惠施於魏章\n　五國伐秦魏欲和章　陳軫告楚之魏章\n　秦伐宜陽楚王謂陳軫章唐且見春申君章\n　　楚四\n或謂楚王曰章　魏王遺楚王羙人章\n楚王后死未立后章荘辛謂楚㐮王章\n　齊明說卓滑章　或謂黄齊章\n　長沙之難章　有獻不死之藥章\n　客說春申君章　天下合從章\n　汗明見春申君章　楚考烈王無子章\n虞卿謂春申君章\n　　趙一\n　知伯從韓魏兵章　知伯帥趙韓魏章\n　張孟談既固趙宗章　晉畢陽之孫章\n　魏文侯借道章　秦韓圍梁燕趙救章\n　腹擊為室章　蘇秦說李兊章\n趙收天下且以伐齊章齊攻宋奉陽君不欲章\n　秦王謂公子他章　蘇秦為趙王使於秦章\n　甘茂為秦約魏章　謂皮相國章\n　或謂皮相國章　趙王封孟甞君以武城章\n謂趙王曰三晉合章\n　趙二\n蘇秦從燕之趙章　秦攻趙蘇子爲謂秦章\n　張儀為秦連横說趙章武靈王平晝章\n　王立周紹為傅章　趙燕後胡服章\n　王破原陽章\n　　趙三\n　趙惠文王三十年章趙使机郝之秦章\n　齊破燕趙欲存章　秦攻趙藺離石祁㧞章\n　富丁欲以趙合章　魏因富丁章\n　魏使人因平原君章　平原君請馮忌章\n　平原君謂平陽君章秦攻趙於長平章\n　秦攻趙平原君使人章秦趙戦於長平章\n　秦圍趙之邯鄲章　說張相國章\n　鄭同北見趙王章　建信君貴於趙章\n　衛靈公章　或謂建信君章\n　苦城常謂建信章　希寫見建信章\n　魏魀謂建信章　秦攻趙鼓鐸之音章\n　齊人李伯見孝成王章\n　　趙四\n　爲齊獻書趙王章　齊欲攻宋秦令起賈章\n　齊將攻宋而秦楚禁章　五國伐秦無功罷於成皐章\n　樓緩將使伏事章　虞卿請趙王章\n　燕封宋人榮蚠章　三國攻秦趙攻中山章\n趙使趙莊合從章　翟章從梁來章\n　馮忌爲廬陵君章　馮忌請見趙王章\n　客見趙王曰章　秦攻魏取寧邑章\n趙使姚賈約韓魏章　魏敗楚於陘山章\n秦召春平侯章　趙太后新用事章\n秦使王翦章\n　　魏一\n　知伯索地於魏章　樂羊爲魏將章\n　西門豹爲鄴令章　文侯與虞人期章\n　魏文侯與田子方章　魏武侯與諸大夫章\n　魏公叔痤爲魏將章　魏公叔痤病章\n蘇子爲趙合從說魏章　張儀爲秦連橫說魏章\n齊魏約而伐楚章　蘇秦拘於魏章\n陳軫爲秦使於齊章　張儀惡陳軫於魏章\n　張儀欲窮陳軫章　張儀走之魏章\n　張儀欲以魏合於秦韓章張子儀以秦相魏章\n　張儀欲幷相秦魏章　魏王將相張儀章\n楚許魏六城章　張儀告公仲章\n　徐州之役犀首謂梁章秦敗東周與魏戰章\n齊王將見燕趙楚章魏令公孫衍請和於秦章\n　公孫衍爲魏將章\n　　魏二\n犀首田眄欲得齊魏章犀首見梁君章\n蘇代爲田需說章　史舉非犀首章\n楚王攻梁南章　魏惠王死章\n五國伐秦無功而還章魏文子田需周宵章\n魏王令惠施之楚章　魏惠王起境内衆章\n齊魏戰於馬陵章　惠施為韓魏交章\n田需貴於魏王章　秦召魏相信安君章\n秦楚攻魏圍皮氏章　龎葱與太子章\n梁王魏嬰觴諸侯章\n　魏三\n秦約趙而伐魏章　芒卯謂秦王章\n秦敗魏於華走芒卯章秦敗魏於華魏王且入朝章\n華軍之戰魏不勝章　齊欲伐魏魏使人章\n　秦將伐魏魏王聞之章魏將與秦攻韓朱巳章\n　華陽君約魏魏王將封其子章\n　秦使趙攻魏魏謂趙王章\n　　魏四\n　獻書秦王曰章　八年謂魏王曰章\n　魏王問張旄章　客謂司馬食其章\n　魏秦伐楚魏王不欲章穣侯攻大梁章\n　白珪謂新城君章　秦攻韓之管章\n　秦趙搆難而戰章　長平之役平都君說章\n　樓梧約秦魏章　芮宋欲絶秦趙章\n　為魏謂楚王曰章管鼻之令翟強章\n　成陽君欲以韓魏聽章秦㧞寧邑魏王令人章\n　秦罷邯鄲攻魏章　魏王欲攻邯鄲章\n　周肖謂宫他章　周最善齊章\n　周最入齊秦王怒章　秦魏為與國齊楚約章\n　信陵君殺晉鄙章　魏攻管而不下章\n　魏王與龍陽君章　秦攻魏急或謂魏王章\n　秦王使人謂安陵君章\n　　韓一\n　三晉已破知氏章　成午從趙來章\n　魏之圍邯鄲章　申子請仕章\n　蘇秦爲楚合從說韓章　張儀為秦連橫說韓章\n　張儀謂齊王曰章　楚昭獻相韓章\n　秦攻陘韓使人章　五國約而攻秦楚王爲章\n　鄭彊載八百金章　鄭彊之走張儀章\n　宜陽之役楊逹謂章　秦圍宜陽游騰謂章\n　公仲以宜陽之故章　秦韓戰于濁澤章\n　顔率見公仲章　韓公仲謂向壽章\n　或謂公仲曰聽者章韓公仲相齊楚之交善章\n　王曰向也子曰章　或謂魏王王儆章\n　觀鞅謂春申章　公仲數不信於諸侯章\n　韓二\n楚圍雍氏五月章　楚圍雍氏韓令冷向章\n公仲爲韓魏易地章　錡宣之教韓王章\n㐮陵之役畢長謂章公叔使馮君於秦章\n謂公叔曰公欲得章　謂公叔曰乗舟章\n齊令周最使鄭立章\n韓公叔與幾瑟爭國鄭彊爲楚章\n韓公叔與幾瑟爭國中庶子彊章\n齊明謂公叔曰章　公叔將殺幾瑟也章\n公叔且殺幾瑟也章　謂新城君曰章\n胡衍之出幾瑟章　幾瑟亡之楚章\n冷向謂韓咎章　楚令景鯉入韓章\n史疾爲韓使楚章　韓傀相韓章\n　韓三\n或謂韓公仲曰章　或謂公仲曰今有一舉章\n韓人攻宋秦王大怒章或謂韓王曰秦王欲章\n謂鄭王曰昭釐侯章　東孟之㑹章\n韓陽役於三川章　秦大國也章\n張丑之合齊楚講章　或謂韓相國曰人之章\n　公仲使韓珉之秦章韓相公仲珉使韓侈章\n　客卿為韓謂秦王章\n　韓珉相齊章　或謂山陽君曰章\n　趙魏攻華陽韓謁急章秦招楚而伐齊章\n　韓氏逐向晉章　張登謂費緤章\n安邑之御史章　魏王爲九里之盟章\n　建信君輕韓熈章　叚産謂新城君章\n　叚干越人謂新城君章\n　　燕一\n蘇秦將爲從北說燕章　奉陽君李兊章\n權之難燕再戰章　燕文公時章\n人有惡蘇秦於燕王章　張儀爲秦破從連横章\n宫他為燕使魏章　蘇秦死其弟蘇代章\n燕王噲旣立章　𥘉蘇秦弟厲章\n蘇代過魏章\n燕昭王収破燕章　齊伐宋宋急章\n蘇代謂燕昭王曰章　燕王謂蘇代曰章\n　燕二\n秦召燕王章　蘇代為奉陽君章\n奉陽君告朱讙章　蘇代為燕說齊章\n蘇代自齊使人謂燕章　蘇代自齊獻書於燕章\n陳翠合齊燕章　燕昭王且與天下伐齊章\n燕饑趙將伐之章　昌國君樂毅章\n　或獻書燕王章　客謂燕王曰章\n趙且伐燕蘇代為燕章　齊魏爭燕章\n　　燕三\n齊韓魏共攻燕章　張丑為質於燕章\n燕王喜使栗腹章　秦并趙北向迎燕章\n燕太子丹質於秦章\n　　宋　衛\n　齊攻宋宋使臧子章公輸般為楚設機章\n　犀首伐黃章　梁王伐邯鄲章\n　謂大尹曰章　宋與楚為兄弟章\n　宋康王之時章　智伯欲伐衛章\n　智伯欲襲衛章　秦攻衛之蒲章\n　衛使客事魏章　衛嗣君病章\n　衛嗣君時胥靡章　衛人迎新婦章\n　　中山\n　魏文侯欲殘中山章犀首立五王章\n中山與燕趙為王章司馬喜使趙章\n　司馬喜三相中山章隂姬與江姬爭爲后章\n　主父欲伐中山章　中山君饗都士大夫章\n　樂羊爲魏將攻中山章昭王旣息民章\n　　　　緫四百八十六章\n　　鮑彪變亂古文學者喜尚新異幾亡其舊今以\n　　元本卷第章次列于目録著于篇首庶幾得據\n　　以有考云呉師道識\n校正凡例\n　　一鮑更易䇿文元次殽亂欲從舊本則不見駁\n　　　正之意已著目録于前今據其本䟽辨凡注\n　　　之謬誤者抹之辨正則以正曰著之未明而\n　　　改定者亦從此例闕遺及他有發明者以補\n　　　曰著之\n　　一鮑所改及加字并抹除字復存之或與一本\n　　　合而可通者從之而注其下他本字異義通\n　　　者以一本著之\n　　一大事記與鮑說有當見或與今說有相發者\n　　　則見之不悉引\n　　一地名等類大事記多取史記索隱正義說今\n　　止稱各書或欲著大事記說則稱大事記前\n　　見者不復出云見前見某䇿\n　　一此書字多通借不可徧舉今於首一字著其\n　　說後止注其字其可兼通者不注凡音切擇\n　　難暁與易混者釋之或附章末\n　　　　　　　　縉　雲　鮑　彪　校注\n　　　　　　　　東　陽　呉　師道　重校\n　　西周\n\n　　　安王\n\n嚴氏爲賊\n\n而陽竪與焉道周\n　周君留之十四日載以乗車駟馬而遣之\n韓使人讓周\n周君患之客謂周君正語之曰\n寡人知嚴\n　氏之為賊而陽堅與之故留之十四日以待命也\n小國不足亦以容賊君之\n　使又不至是以遣之也\n\n　　　赧王\n\n周共太子死\n有五庶子皆愛之而無適立也\n司馬翦謂楚王曰何不封\n　公子咎而為之請太子左成\n\n謂司馬翦曰周君不聽是公之智困\n而交絶於周也不如謂周君曰孰欲立也微\n告翦翦令楚王資之以地公若欲為太子\n因令人謂相國御展子\n廧夫空曰王類欲令若為之\n此徤士也\n居中不便於相國\n相國令之為太子\n\n謂齊王\n\n曰王何不以地\n齎周最\n以為太子也齊王令司馬悍以賂進周最\n於周左尚謂司馬悍曰周不聽是公之智\n困而交絶於周也公不如謂周君曰何欲置\n令人微告悍悍令王進之以地左尚以\n此得事\n\n司冦布爲周最謂周君曰君使人告齊王\n　以周最不肯爲太子也\n臣爲君不取也函冶氏\n爲齊太公\n買良劔公不知善歸其劒而責之金\n越人請買之千金折而不賣\n將死\n　而屬其子曰必無獨知\n今君之使最\n　爲太子獨知之契也\n天下未有信之者也\n　臣恐齊王之謂爲君實立果\n而讓之於最以嫁之於齊君\n　爲多巧最爲多詐君何不買信貨\n　哉奉飬無有愛於最也使天下見\n　之\n\n秦令樗里疾以車百乗\n　入周周君迎之以卒甚敬楚王怒讓周以\n　其重秦客游騰謂楚王曰昔智伯\n欲伐厹由\n\n遺之\n大鐘載以廣車因隨入以兵厹由卒亡無備\n故也桓公伐蔡也\n號言伐楚\n其實襲蔡今秦虎狼\n之國也兼有吞周之意使樗里疾以車百乗\n　入周周君懼焉以蔡厹由惑之\n故使長兵在前強弩在後名曰衛疾\n而實囚之周君豈能無愛國哉恐\n　一日之亡國而憂大王楚王乃恱\n雍氏之役韓\n徴甲與粟於周周君患之告蘇代蘇\n代曰何患焉代能為君令韓不徴甲與粟於周又\n能為君得髙都\n周君大恱曰\n　子苟能寡人請以國聽蘇代遂徃見韓相\n國公仲中\n曰公不聞楚計乎昭應\n謂楚王曰韓氏罷於兵倉廪空\n無以守城吾攻之以飢不過一\n　月必㧞之今圍雍氏五月不能㧞是楚\n　病也楚王始不信昭應之計矣今公乃徴甲\n　與及粟於周此告楚病也\n昭應聞此必勸楚王益兵守雍氏雍氏必\n　㧞公仲中曰善然吾使者巳行矣代曰公何不以\n　髙都與周公仲中怒曰吾無徴甲與粟於周亦巳\n　多矣何爲與髙都代曰與之髙都則周必折而入\n　於韓秦聞之必大怒而焚周之節\n不通其使是公以\n敝髙都得完周也何不與也公仲中曰善不徴甲\n與粟於周而與髙都楚卒不㧞雍氏而去\n\n薛公以齊爲韓魏攻楚\n又與韓魏攻秦\n而藉兵\n乞食於西周韓慶\n爲西周謂薛公曰君以齊爲韓魏攻楚九\n年取宛葉以北\n爲強韓魏今又攻秦\n以益之韓魏南無楚憂西無秦患則地廣而\n益重齊必輕矣夫本末更盛虚實有時\n竊爲君危之君不如令敝邑\n隂合爲秦而君無攻又無藉兵\n乞食君臨函谷\n而無攻令敝邑以君之\n情謂秦王曰薛公必不破\n秦以張韓魏所以進兵者欲王令楚割東\n國以與齊而也秦王\n出楚王以爲和君令\n敝邑以此恵秦秦得無攻破而以\n楚之東國自免也必欲之楚王出必德齊\n齊得東國而益強而薛丗丗無患秦不大弱\n而處之三晉之西三晉\n必重齊薛公曰善因令韓慶\n　入秦而使三國無攻秦而使不藉兵乞食於周\n\n三國攻秦反西周恐魏之藉道也爲西周\n謂魏王\n曰楚宋不利秦之聽\n　德三國也\n彼且攻王之聚\n以利到秦魏王\n　懼令軍設舎速東\n\n韓魏易地西周弗利樊餘\n謂楚王曰周必亡矣韓魏之易地\n　韓得二縣魏亡二縣所以\n　爲之者盡包二周多於二縣九鼎存\n　焉且魏有南陽鄭\n　地三川\n\n而包二\n　周則楚方城之外危\n　韓兼兩上黨\n以臨趙即趙羊腸以上危\n故易成之\n　日楚趙皆輕楚王恐因趙兵以止易\n秦攻魏將犀武軍於伊闕\n\n進兵而攻周爲周最謂李兊曰\n　君不如禁秦之攻周趙之上計莫如令秦魏\n　復戰今秦攻周而得之\n則衆必多傷矣秦欲持待周之\n　得必不攻魏秦若攻周而不得前有勝\n　魏之勞後有攻周之敗又必不攻魏今君禁之而\n　秦未與魏講也\n\n　而全趙令其止必不敢不聽是君却秦而定周也\n秦去周必復攻魏魏不能支必因君而\n　講則君重矣若魏不講而\n　疾支之是君存周而戰秦魏也重亦盡在趙\n犀武敗於伊闕周君之魏求救\n魏王以上黨之\n　急辭之周君反\n　見梁囿而\n樂之也綦毋恢謂周君曰温囿不下此\n而又近臣能爲君取之反見魏\n　王王曰周君怨寡人乎對曰不怨且誰怨乎臣爲\n　王有患也周君謀主也\n而設以國爲王扞秦而王\n　無之扞也臣見其必以國事秦也秦悉塞\n　外之兵與周之衆以攻南陽而兩上黨絶矣\n\n魏王曰然則柰何綦母恢曰周君形不好\n　小利事秦而好小利\n今王許戌三萬人與温\n　囿周君得以爲辭於父兄百姓而私\n　利温囿以爲樂必\n　不合於秦臣甞聞温囿之利計歲八十金\n周君得温囿其以事王者歲百二十金\n　是上黨無患而􁏮四十金\n　魏王因使孟卯致温囿於周君\n而許之戍\n\n犀武敗周使周足之秦或謂周足曰何不謂周君\n曰臣之秦秦周之交必惡\n主君之臣又秦重而欲\n相者且惡臣於秦\n而臣不能為使矣臣願免而行君因相\n之彼得相不惡周於秦矣君重秦故使\n相徃行而免是且輕秦也公必不免\n公言是而行交善於秦是公之事成成\n事也交惡於秦不善於公者且誅\n矣\n蘇厲謂周君曰敗韓魏殺犀武攻趙取藺離石\n祁者皆白起是\n攻用兵又有天命也今攻\n梁梁必破破則周危君不若止之謂白起曰楚\n有飬由基者善射去柳葉者百歩而射之百\n發百中左右皆曰善有一人過曰善射可教\n射也矣飬由基曰人皆善子乃曰可教\n射子何不代我射之也客曰我不能教子支左屈\n右\n夫射柳葉者百發百中而不以善息\n少焉氣力倦弓撥矢鉤拘\n一發不中前功盡矣今公破\n韓魏殺犀武而北攻趙取藺離石祁者公也公之\n　功甚多今公又以秦兵出塞過兩周踐韓而以攻\n　梁一攻而不得前功盡滅公不若稱病不\n出也\n楚兵在山南\n　伍吾得將爲楚王\n　屬怨於周或謂周君曰不如令太子將軍\n　正迎\n　伍吾得於境而君自郊迎令天下皆知軍之重伍\n　吾得也因泄之楚曰周君所以事伍吾\n　得者器必名曰謀楚王必求\n　之而伍吾得無効也王必罪\n　之\n楚請道於兩周之間以臨韓魏周君患之蘇子\n秦\n謂周君曰除道属之於河\n\n韓魏必惡之齊秦恐楚之取九鼎也必\n　救韓魏而攻楚楚不能守方城之外安能道二周\n　之間若四國弗惡君雖不欲與也\n楚必將自取之矣\n秦召周君周君難徃或爲周君謂魏王\n曰秦召周君將以使攻魏之南陽王何不\n出兵於河南\n周君聞之將以爲辭於秦而不徃\n周君不入秦秦必不敢越河而攻南陽\n周君之秦謂周最曰不如譽秦王之孝也因\n　以原爲太后飬地\n秦王太后必喜是公有\n秦也交善周君必以爲公功交惡勸\n周君入秦者必有罪矣\n秦欲攻周周最謂秦王曰爲國之計者不攻周攻\n　周實不足以利國而聲畏天下\n\n　天下以聲畏秦必東合於齊兵敝於周\n　而合天下於齊則秦孤而不王矣是天下欲罷秦\n故勸王攻周秦與天下俱罷\n則令不横行於周矣\n宫他謂周君曰宛恃秦而輕晉\n秦飢而\n　宛亡鄭恃魏而輕\n　韓魏攻秦而鄭亡邾莒亡\n　於齊\n陳蔡亡於楚\n此皆恃援國而輕近敵也今\n　君恃韓魏而輕秦國恐傷矣君不如使周最早\n隂合於趙以備秦則不毀\n"}
{"id": "KR2e0003_002", "series": "KR2e0003", "text": "　　　　　　　　縉　雲鮑　彪　校注\n　　　　　　　　東陽　呉　師道重校\n　東周\n\n　　　惠公\n\n秦興師臨周而求九鼎周君患之以告顔率顔率\n　曰大王勿憂臣謂東借救於齊顔率至齊謂齊王\n\n曰夫秦之於無道也欲興兵臨周而求九鼎周之\n君臣内自盡計與秦不\n若歸之大國夫存危國美名也得九鼎\n厚寳也願夫王圗之齊王大發師五\n　萬人使陳臣思將以救周而秦兵\n　罷齊將求九鼎周君又患之顔率曰大王勿憂臣\n　請東解之顔率至齊謂齊王曰周頼大國\n　之義得君臣父子相保也願獻九鼎不識大國何\n　涂之從而致之齊齊王曰寡\n　人將寄徑於梁顔率曰不可夫梁之君\n　臣欲得九鼎謀之睴臺之下沙\n少海之上其日乆矣鼎\n　入梁必不出齊王曰寡人將寄徑於楚\n對曰不可楚之君臣欲得九\n　鼎謀之於葉庭之中其日乆\n覉旅也攻宜陽而\n　有功則周公旦也無功則削迹於秦秦\n　王不聽群臣父兄之議而攻宜陽宜陽不㧞秦王\n　耻之臣故曰㧞君曰子爲寡人謀且柰何對曰君\n　謂景翠曰公爵爲執珪官為柱國戰而勝則無\n　加焉矣不勝則死不如背秦援宜陽\n\n公進兵秦恐公之乗其敝\n也必以寳事公公仲慕公之爲巳乗秦也\n亦必盡其寳秦㧞宜陽景翠果進兵秦懼遽効煮\n棗韓氏果亦効重寳景翠得城於秦受寳\n於韓而德東周\n東周與西周戰韓救西周爲東周謂韓王曰西周\n　者故天子之國也多名器重寳按兵而勿出\n可以德東周西周之寳可盡矣\n東周與西周爭西周欲和於楚韓齊明\n\n謂東周君曰臣恐西周之與楚韓寳令之爲\n　已求地於東周也不如謂楚韓曰西周之欲入寳\n持二端今東周之兵不急西周西周\n之寳不入楚韓楚韓欲得寳即且趣我攻西周\n西周寳出是我爲楚韓取寳以德之\n也西周弱矣\n東周欲爲稻西周不下水\n東周患之蘇子謂東周君曰臣請使西周\n　下水可乎乃徃見西周之君曰君之謀過矣今不\n　下水所以富東周也今其民皆種麥無他種\n矣君若欲害之不若一爲下水以病其所種下水\n東周必復種稻種稻而復奪之若是則東周之民\n　可令一仰西周而受命於君\n　矣西周君曰善蘇子亦得兩國之金也\n\n昭獻在陽翟周君將令相國徃\n相國將不欲蘇厲爲之謂周君曰楚王與魏王遇\n也主君令陳封之楚令向\n公之魏楚韓之遇也主君令葉公之楚令向\n公之韓令昭獻非人主也而主君令相國徃若其\n王在陽翟主君將令誰徃周君曰善乃止\n其行\n秦假道於周以伐韓周恐假之而惡於韓不假而惡\n於秦史黶謂周君曰君何\n　不令人謂韓公叔曰秦敢絶塞\n而伐韓者信東周也公何不與周地發重\n使使之楚秦必疑不\n　信周是韓不伐也又謂秦王曰韓強\n與周地將以疑周於秦寡人不敢弗受秦必無\n辭而令周弗受是得地於韓而聴於秦也\n\n楚攻雍氏周粻秦韓\n楚王怒周周之君患之爲周謂楚王曰\n　以王之強而怒周周恐必以囯合於所與粟之國\n則是勁王之敵也故王不如速解周恐\n彼前得罪而後得解必厚事王矣\n蘇厲為周最謂蘇子秦曰君不如令王\n聽最以地合於魏趙\n故必怒合於齊是君\n　以合齊與強楚吏産子\n君若欲因最之亊\n則合齊者君也割地者\n最也\n謂周最曰仇赫之相宋一將以觀秦之應趙\n宋敗三國\n三國不敗將\n與趙宋合於東方以孤秦亦將觀韓魏之於\n齊也不固則將與宋敗三國則賣宋於三國\n\n公何不令人謂韓魏之王曰欲秦趙之\n相賣乎何不合周最兼相視之不可\n離則秦趙必相賣以合\n於王也\n爲周最謂魏王曰秦知趙之難與齊戰也\n將恐齊趙之合也必隂勁之\n趙不敢戰恐秦不已収也先合於齊\n秦趙爭齊而\n　王無人焉不可王不去周最\n合與収齊而以兵急之\n之急則伐齊無因事矣\n\n謂周最曰魏王以國與先生\n貴合於秦以伐齊薛公故\n主輕忘其薛不顧其先君之丘墓\n\n而公獨修虚信\n爲茂行明\n　群臣據故主\n不與伐齊\n産以忿強秦\n不可公不如謂魏王薛公曰請爲王入齊天下\n　不能傷齊而有變臣請爲救之\n無變王遂伐之且秦爲齊奴也\n如累王之交於天下不\n可王爲臣賜厚矣臣入齊則王亦無齊之\n累也\n\n趙取周之祭地周君患之告於鄭朝鄭朝曰\n君勿患也臣請以三十金\n復取之周君予之鄭朝獻之\n趙太卜因告以祭地事及王病使卜之太卜譴之\n　曰周之祭地爲祟趙乃還之\n杜赫欲重景翠於周謂周君曰君之國\n小盡君之重寳珠玉以事諸侯不可不察也\n譬之如張羅者張之於無鳥之所則\n終日無所得矣張於多鳥處則又駭鳥矣\n必張於有鳥無鳥之際然後能多\n得鳥矣今君將施於大人大人輕君施於小人小\n　人無可以求又費財焉君必施於\n今之窮士不必且爲大人者\n故能得欲矣\n\n三國隘秦周\n令其相之秦以秦之輕也留其行有人\n謂相國曰秦之輕重未可知也秦欲知三國之情\n公不如遂見秦王曰請爲王聽東方之處\n秦必重公是公重周重周\n　以取秦也齊重故有周\n而已取齊\n是\n周常不失重囯之交也\n\n宫昌當他亡西周之\n東周盡輸西周之情於東周東周大喜西\n周大怒馮睢\n且曰臣能殺之君予金三十\n斤馮睢且使人操金與書間遺宫昌他\n　曰告宫昌他事可成勉成之不可成亟亡來亡來\n事乆且泄自令身死\n因使人告東周之候曰\n　今夕有姦人當入者矣候得而獻東周東\n　周立殺宫昌他\n昭翦與東周惡或謂昭翦曰爲公畫隂計\n　昭翦曰何也曰西周甚憎東周\n　常嘗欲東周與楚惡西周必令賊\n賊公因宣言東周也以惡西周\n之於王也昭翦曰善吾又恐東周之\n　賊已而以輕西周惡之於楚\n遽和東周\n\n周最謂吕禮\n\n曰子何不以秦攻齊臣\n　請令齊相子子以齊事秦\n　必無慮䖏矣子因令周\n　最居魏以共之是天下制於子也子東重\n　於齊西貴於秦秦齊合則子常重矣\n謂薛公曰周最於齊王厚也而逐之\n\n聽祝弗相吕禮者欲取秦也秦\n齊合\n弗與禮重矣\n\n有周齊\n秦必輕君君弗如急北兵趨趙以秦魏\n\n収周最以爲後行\n\n且反齊王之信\n又禁天下之率\n齊無秦天下\n　果弗必走\n\n齊王誰與爲其國\n\n齊聽祝弗外周最謂齊王曰逐周最聽祝弗相吕\n禮者欲深取秦也秦得天下則伐\n齊深矣夫秦\n齊合則趙恐伐故急兵以\n　示秦秦以趙攻與之齊伐趙其實同\n　理必不處矣\n故用祝弗即天下\n之理也\n周相吕倉見客於周君前相工師\n籍恐客之傷已也因令人謂周君曰\n客者辯士也然而所以不可者好毀人\n\n周文君\n免士工師籍相吕倉\n國人不說也君有閔閔之心謂周文君曰國\n必有誹譽忠臣令誹在已譽在上宋君奪民\n時以爲臺而民非之無忠臣以掩盖之也\n　子罕釋相爲司空民非子\n罕而善其君齊桓公宫中女七市女閭七百\n國人非之\n管仲故爲三歸之家以掩桓\n　公非自傷於民也\n春秋記臣弑君者以百數皆大臣見\n譽者也故大臣得譽非國家之美也\n\n故衆庶成強増積如山周君遂\n　不免\n温人之周周不納客\n　即對曰主人也\n問其巷而不知也吏因囚之君使人問\n　之曰子非周人而自謂非客何也對曰臣少而誦\n　詩詩曰普天之下莫非王土率土之濵莫非王臣\n今周君天下則我天子之臣而又爲\n　客哉故曰主人君乃使吏出之\n或爲周最謂金投曰秦以周最之齊疑天\n　下而又知趙之難子\n齊人戰恐齊韓\n　之合必先合於秦秦齊合則公之國虚矣\n公不如救齊因佐秦而伐韓魏上黨長\n子趙之有巳公東收寳於\n秦南取地於韓魏因以困徐爲之\n東則有合矣\n\n周最謂金投曰公負令秦與強齊戰\n戰勝秦且収齊而封之使無多\n割而聽天下之戰\n不勝國大傷\n不得不聽秦\n秦盡韓魏之上黨太原西土止\n秦之有已秦地\n　天下之半也制齊楚三晉之命覆\n復國且身危是何計之道也\n\n石行秦謂大梁造\n曰欲决覇王之\n名不如備兩周辯智之士謂周君曰君\n　不如令辯智之士爲君爭於秦\n\n　　　　凡二十六章\n"}
{"id": "KR2e0003_003", "series": "KR2e0003", "text": "　　　　　　　　縉　雲　鮑　彪　校注\n　　　　　　　　東　陽　呉　師道　重校\n　　秦\n\n　　　孝公\n\n衞鞅亡魏入秦\n孝公以爲相封\n　之於啇號曰商君\n　商君治秦法令至行公平無私罰不諱強大\n賞不私親近法及太子黥劓其傅\n\n朞年之後道不拾遺民不妄取兵革大強\n諸侯畏懼然刻深寡恩\n　特以強服之耳孝公行之八年疾且不起欲傳商\n　君辤不受孝公已死惠王代後蒞政有頃\n商君告歸人說惠王曰大臣大重者\n　國危左右太親者身危今秦婦人嬰兒\n皆言商君之法\n　莫言大王之法是商君反爲主大王更爲\n　臣也且夫商君固大王之仇讎也願大王圗之商\n　君歸還惠王車裂之而秦人不憐\n\n　　　惠文君\n\n蘇秦始將連横\n說秦惠王曰\n　大王之國西有巴蜀漢中之利北有胡貉\n代馬之用南有巫山\n黔中之限\n東\n　有殽函之固\n田肥美民殷富戰車萬乗奮擊百萬\n沃野千里蓄積饒多地勢形便\n此所謂天府天下之雄國也\n以大王之賢士民之衆車騎之用\n　兵法之教可以并諸侯吞天下稱帝而治願\n　大王少留意臣請奏其効秦王曰寡人聞\n　之毛羽不豐滿者不可以髙飛文章不成者\n不可以誅罰道德不厚者不可以使民政教不\n　順者不可以煩大臣今先生\n　儼然不逺千里而庭教之願以異日\n蘇秦曰\n　臣固疑大王之不能用也昔者神農伐𥙷遂\n　黄帝伐涿鹿而禽蚩尤堯伐驩兠\n\n舜伐三苗禹伐共工\n湯伐有夏文王伐崇武王伐紂\n　齊桓任戰而霸天下由此觀之惡\n　有不戰者乎古者使車轂撃馳\n言語相結\n天下爲一約從連横兵革不\n　藏文士並飾諸侯亂惑萬端俱起不可\n　勝理科條旣備民多偽態書䇿稠濁\n百姓不足上下\n　相愁民無所聊明言章理\n兵甲愈起辯言偉服\n戰攻不息䌓稱文辭\n天\n　下不治舌敝耳聾不見成功行義約信天下不親\n　於是乃廢文任武厚飬死士綴甲厲兵\n効勝於戰埸夫徒處而致利\n安坐而廣地雖古五帝三主五覇明主賢君\n　常欲坐而致之其勢不能故以戰續之寛則兩軍\n　相攻迫則杖㦸相撞\n然後可建大功是故兵勝於外義強\n　於内威立於上民服於下今欲并天下凌\n　萬乗詘敵國制海内子元元\n臣諸侯非兵不可今\n　之嗣主忽於至道皆惛於教亂於\n　治迷於言惑於語沉於辯溺於辭以\n　此論之王固不能行也說秦王書十上而說不行\n　黒貂之裘敝黃金百斤盡資用乏\n　絶去秦而歸贏縢\n\n履蹻\n負書擔囊\n形容枯槁面目黧犂\n黒狀有愧\n　歸色歸至家妻不下維㛮\n　不爲炊父母不與言蘇秦喟然歎曰妻不以\n　我爲夫㛮不以我爲叔父母不以我爲子是皆秦\n　之罪也乃夜發書陳篋數十得太公隂符之\n　謀伏而誦之簡\n　練以爲揣摩\n　讀書欲睡引錐自刺其股血流至足曰安\n　有說人主不能出其金玉錦繡取卿相之尊者乎\n　朞年揣摩成曰此眞可以說當丗之君矣於是乃\n　摩燕烏集闕見說趙王\n　於華屋之下抵掌而談趙王\n　大說封爲武安君受相印革車\n　百乗錦繡千純白璧百\n　雙黃金萬鎰以隨\n　其後約從散橫以抑強秦故蘇秦相於趙而關不\n　通當此之時天下之\n　大萬民之衆主侯之威謀臣之權皆欲決於蘇秦\n　之䇿不費斗粮未煩一兵未戰一士\n　未絶一弦未折一矢諸侯相親賢於兄弟夫\n　賢人在而天下服一人用而天下從故曰式於政\n　不式於勇式於廊廟之内\n\n不式於四境之外當秦之隆黃金萬\n　鎰溢爲用轉轂連騎\n　炫熿於道山東之國從風而服使趙\n　大重且夫蘇秦特窮巷掘門\n桑户棬樞之士耳\n伏軾樽銜\n　横歷天下庭說諸侯之主杜左右之\n　口天下莫之伉\n將說楚王路過洛陽父母聞之\n　清宫除道張樂設飲郊迎三十里\n　妻側目而視側耳而聽㛮蛇行匍伏\n四拜自跪而謝蘇秦曰㛮\n　何前倨而後卑也㛮曰以季子位尊而多金\n蘇秦曰嗟乎貧\n　窮則父母不子富貴則親戚畏懼人生丗上勢位\n　富厚盖可以忽乎哉\n\n秦惠王謂寒泉子曰蘇秦欺寡人\n欲以一人之智反覆山東東山之君從\n以欺秦趙固負其衆故先使蘇秦以其幣帛\n約乎諸侯諸侯不可一猶連雞之不能俱止於棲\n亦明矣寡人忿然含怒曰乆吾欲使\n武安子起徃喻意焉寒泉子曰\n不可夫攻城墮邑請使武安子善我國家\n使諸侯請使客卿張儀\n秦惠王曰敬受命\n\n楚魏戰於陘山\n\n魏許秦以上\n洛以絶秦於楚魏戰勝楚敗於南陽\n秦責賂於魏魏不與管淺謂秦王\n曰王何不謂楚王曰魏許寡人以地今戰勝魏\n　王背寡人也王何不與寡人遇魏畏秦\n　楚之合必與秦地矣是魏勝楚而亡地於秦也是\n　王以地德寡人秦之楚\n者多資矣魏弱若不出地\n則王攻其南寡人攻其西魏必\n危秦王曰善以是告楚楚王揚言與秦遇魏\n　王聞之恐効上洛於秦\n楚使者景鯉在秦從秦王與魏王遇於境\n\n　楚怒秦令周最謂楚王曰魏請無與楚遇而合\n　　於秦\n\n　是以鯉與之遇也敝邑之於與遇善之\n\n故齊不合也楚王因不罪景鯉而德周秦\n\n楚王使景鯉如秦客謂秦王曰景鯉楚王\n　使景所甚愛王不如留之以市地\n楚王聽則不用兵而得地楚不\n聽則殺景鯉更不與不如景鯉者留\n是便計也秦王乃留景鯉景鯉\n使人說秦王曰臣見王之權輕天下而\n地不可得也臣之來使也聞齊魏皆且割地以事\n秦所以然者以秦與楚爲昆弟國今大王留臣是\n示天下無楚也齊魏有何重於孤國也\n楚知秦之孤不與地而外結\n交以圗則社稷必危不如出臣秦王乃出之\n\n楚攻魏張儀謂秦王曰不如與魏以勁之魏戰\n勝復聽於秦必入西河之外\n不勝魏不能守王必\n取之王用儀言取皮氏卒萬人車百乗\n以\n與魏犀首\n\n戰勝威王魏兵罷敝恐畏秦\n果獻西河之外\n\n田華之爲陳軫說秦惠王曰臣恐王\n之如郭君\n夫晉獻\n　公欲伐郭而憚舟之僑存荀息曰\n　周書有言美女破舌乃遺之女樂以亂\n　其政舟之僑諌而不聽遂去因而伐郭遂\n　破之又欲伐虞而憚宫之竒存荀息曰周\n　書有言美男破老\n乃遺之美男教之惡宫\n　之竒宫之竒以諫而不聽遂亡因而伐虞\n　遂取之今秦自以爲王能害王者之國\n　者楚也楚知横問君之善用兵\n用兵與陳軫之智故驕張儀以五國\n\n來必惡是二人願王\n勿聽也張儀果來辭因言軫也王怒而不聽\n張儀又惡陳軫於秦王曰軫馳秦楚之間今遂不加\n善秦而善軫然則是軫自爲而不\n爲國也且軫欲去秦而之楚王何不聽乎王\n謂陳軫曰吾聞子欲去秦而之楚信乎陳軫曰然\n王曰儀之言果信也曰非獨儀知之也行道之人\n皆知之曰孝已愛其親\n天下欲以爲\n子子胥忠乎其君\n\n　天下欲以爲臣賣僕妾售乎閭巷者良僕\n妾也出婦嫁郷曲者良婦也吾\n　不忠於君楚亦何以軫爲忠乎忠且見棄吾不之\n楚何適乎秦王曰善乃止之\n陳軫去楚之秦張儀謂\n秦王曰陳軫爲王臣常以國情輸楚\n儀不能與從事願王逐之即復之楚\n願王殺之王曰軫安敢之楚也王召陳軫告之曰\n吾能聽子子欲何之請爲子約車\n對曰臣願之楚王曰儀以子爲之楚吾\n　又自知子之楚子非楚宜安之也軫曰\n　臣出必故之楚以順王與儀之䇿而明臣\n　之楚與否也\n楚人有兩妻者人誂其長者\n　長者詈之誂其少者少者許之居無幾何\n有兩妻者死客謂誂者曰汝取長者乎少者乎\n　取長者客曰長者詈汝少者和汝汝何\n　爲取長者曰居彼人之所則欲其許我也今爲我\n　妻則欲其爲詈人也\n今楚王明主也而昭陽賢相\n　也軫爲人臣而常以國情輸楚楚\n\n義渠君之魏公孫衍謂義渠君曰道逺\n　臣不得復過矣請謁事情義渠君曰\n　願聞之對曰中國無事於秦則秦且燒􁃚獲君之\n　國中國爲有事於秦\n　則秦且輕使重弊而事君之國也\n義渠君曰謹聞令居無幾何五國伐秦\n陳軫謂秦王曰義渠君蠻夷之賢君王\n　不如賂之以撫其心秦王曰善因以文繡千\n　匹好女百人遺義渠君義渠君致群臣而謀\n曰此乃公孫衍之所謂也因起兵襲秦大敗\n　秦人於李帛之下\n\n司馬錯與張儀爭論於秦惠王前司馬錯欲伐蜀\n張儀曰不如伐韓王曰請聞其說對曰親魏善楚\n下兵三川塞轘轅緱氏之口\n當屯留之道\n魏絶南陽楚臨南鄭\n秦攻新城宜陽\n\n以臨二周之郊誅周主之罪侵\n　楚魏之地周自知不救九鼎寳器必出據九鼎按\n　圗籍挾天子以令天下天下\n　莫敢不聽此王業也今夫蜀西僻之國而戎狄之\n　長也敝名勞衆不足以成名得其\n　地不足以爲利臣聞爭名者於朝爭利者於市今\n　三川周室天下之市朝也而王不爭焉顧爭於戎\n　狄去王業逺矣司馬錯曰不然臣聞之\n　欲富國者務廣其地欲強兵者務富\n　其民欲王者務愽其德三資者備而\n　王隨之矣今王之地小民貧故臣願從事於易夫\n　蜀西僻之國也而戎狄之長也而有桀紂之亂以\n　秦攻之避如使豺狼逐羣羊也取其地足以廣國\n　也得其財足以富民繕兵\n　不傷衆而彼巳服矣故㧞一國而天下不以爲暴\n　利盡四海\n　諸侯不以爲貪是我一舉而名實兩附\n而又有禁暴正亂之名今攻韓刼天子刼\n　天子惡名也而未必利也又有不義之名\n而攻天下之所不欲危\n臣\n　請謁其故周天下之宗室也齊韓周\n　之與國也周自知失九鼎韓自知亡三川則必將\n　二國并力合謀以因于齊趙而求解乎楚魏\n以鼎與楚以地與魏王不能禁此臣所謂危\n　不如伐蜀之完也惠王曰善寡人聽子卒起\n　兵伐蜀十月取之遂定蜀蜀主更號爲侯而使陳\n　莊相蜀蜀旣屬秦益強富厚輕諸侯\n\n齊助楚攻秦取曲沃\n其後秦欲伐齊齊楚之交善惠王患之謂張儀曰\n　吾欲伐齊齊楚方懽子爲寡人慮之柰何張儀曰\n　王其爲臣約車并幣臣請試之\n張儀南見楚王曰敝邑之王所說甚者無\n　大大王唯儀之所甚願爲臣者\n亦無大大王敝邑之王所甚憎者亦無\n　大齊王唯儀之所甚憎者亦無大齊王今齊\n　王之罪其於敝邑之王甚厚敝邑欲伐\n　之而大國與之懽是以敝邑之王不得事令\n　而儀不得爲臣也大王苟能閉關絶齊臣請使秦\n　王獻商於之地\n方六百里若此齊必弱齊弱則必爲王役\n没矣則是北弱齊西德於秦\n而私商於之地以爲利也則此\n　一計而三利俱至楚王大說宣言之於朝廷曰不\n　榖得商於之地方六百里羣臣聞見者畢賀\n　陳軫後見獨不賀楚王曰不榖不煩一兵\n　不傷一人而得商於之地六百里寡人自以爲智\n　矣諸士大夫皆賀子獨不賀何也陳軫對曰臣見\n　商於之地不可得而患必至也故不敢妄賀王曰\n　何也對曰夫秦所以重王者以王有齊也今地未\n　可得而齊先絶是楚孤也秦又何重孤國且\n　先出地絶齊秦計必弗爲也先絶齊後責地且必\n　受欺於張儀受欺於張儀王必惋之\n　是西生秦患北絶齊交則兩國兵必至矣楚王不\n　聽曰吾事善矣子其弭口無言以待吾\n　事楚王使人絶\n　齊使者未來又重絶之張儀反秦使人使\n　齊齊秦之交隂合楚因使一將軍受地於秦張儀\n　至稱病不朝楚王曰張子以寡人不絶齊\n　乎乃使勇士徃詈齊王張儀知楚絶齊也乃出見\n　使者曰從某至某廣從六里使者曰臣\n　聞六百里不聞六里儀曰儀固以小人\n安得六百里使者反報楚王楚王大怒欲與\n　師伐秦陳軫曰臣可以言乎\n　王曰可矣軫曰伐秦非計也王不如賂之一名都\n與之伐齊是我亡於秦而取償於齊也\n楚國不尚全事\n王今巳絶齊而責欺於秦是吾合\n　齊秦之交也國固必大傷楚王\n　不聽遂舉兵伐秦\n秦與齊合韓氏從之楚兵大敗於杜陵\n故楚之土壤士民非削弱僅以救亡\n者計失於陳軫過聽於張儀\n\n楚絶齊齊舉兵伐楚陳軫謂楚王曰王不如以地\n東解於齊西講於秦王使陳軫之秦\n　秦王謂軫曰子秦人也寡人與子故也\n寡人不佞不能親國事也故子\n　棄寡人事楚王今齊楚相伐或謂救之便\n　或謂救之不便子獨不可以忠爲子主計以\n　其餘爲寡人乎陳軫曰王獨不聞呉人之遊楚者\n　乎楚王甚愛之病故使人問之曰\n誠病乎意亦思乎左右曰臣又知其思與\n　不思\n誠思則將呉吟今軫將爲王呉\n　吟王不聞夫管與之說乎有兩虎爭\n諍人而鬪管莊子將刺之\n管與止之曰虎者戻\n　蟲人者甘餌今兩虎爭諍人而鬪小\n　者必死大者必傷子待傷虎而刺之則是一舉而\n　兼兩虎也無刺一虎之勞而有刺兩虎之名齊楚\n　今戰戰必敗敗王起兵救之有救齊之利而\n　無伐楚之害\n計聽知覆逆者\n唯王可也計者事之本也\n　聽者存亡之機計失而聽過能有\n　國者寡也故曰計有一二者難悖\n　聽無失本末者難惑\n\n秦惠王死公孫衍欲窮張儀李讎謂公孫衍曰不\n　如召甘茂於魏召公孫顯於韓起\n　樗里子於國三人者皆張子之讎也公用之\n　則諸侯必見張子之無秦矣\n　　　武王\n張儀欲假秦兵以救魏左成謂甘茂曰不如予\n　之魏不反秦兵張子不反秦魏\n　若反秦兵張子得志於魏不敢反於秦矣\n　張子不去秦張子必髙子\n\n張儀之殘樗里疾也重而使之楚\n天下有変王割漢中以楚和\n楚必畔天下而與王\n　王今以漢中與楚即天下有変王何以市楚也\n為魏謂魏冉曰\n公聞東方之語乎曰弗\n聞也曰辛張陽毋澤\n說魏王薛公公叔\n也曰臣戰載主契國\n以與王約必無患矣若有敗之者臣請挈領\n然而臣有患也夫\n楚王之以其臣請挈領然而臣有患也\n夫楚王之以其國依冉也而事臣之主\n此臣之所甚患也\n今公東而因言於楚\n　是令張儀之言爲禹\n而務敗公之事也\n公不如反公國徳楚而觀薛公\n　之爲公也觀三國之所求於秦而不能得\n　者請以號三國以自信也\n觀張儀與澤之所不能得於薛公者也\n而公請之以自重也\n\n而寡人死不朽乎甘茂對曰\n　請之魏約伐韓王令向壽輔行甘茂\n　至魏謂向壽子歸告王曰魏聽臣矣然願王勿攻\n　也事成盡以爲子功\n向壽歸以告王王\n　迎甘茂於息壤\n甘茂至王問其故對\n　曰宜陽大縣也上黨南陽積之乆矣\n　名爲縣其實郡也\n\n今王倍數\n　險行數千里而攻之難矣臣聞張\n　儀西并巴蜀之地北取西河之外南取上庸\n天下不以爲\n多張儀而賢先王魏文侯令樂\n　羊將攻中山三年而㧞之\n　樂羊反而語功文侯示之謗書一篋樂羊再拜稽\n　首曰此非臣之功主君之力也今臣覉旅之臣也\n　樗里疾公孫衍二人者\n　挾韓而議王必聽之是王欺魏而臣受公仲\n　朋侈之怨也\n\n昔者\n　曾子處費費人有與曾子同名族者\n　而殺人人告曾子母曰曾參殺人曾子之母曰吾\n　子不殺人織自若有頃焉人又曰曾參殺人\n　其母尚織自若也頃之一人又告之曰曾參殺人\n　其母懼投杼踰墻而走夫以曾參之賢與\n　母之信也而三人疑之則慈母不能信也今\n　臣之賢不及曾子而王之信臣又未若曾子之母\n　也疑臣者不適三人臣恐王爲臣之投\n　杼也王曰寡人不聽也請與子盟於是與之盟於\n息壤果攻宜陽五月而不能㧞也樗里疾公孫衍\n　二人在爭之王王將聽之召甘茂而告之甘\n茂對曰息壤在彼王曰有之因悉起兵復使甘茂\n攻之遂㧞宜陽\n宜陽之役馮章謂秦王曰不㧞宜陽\n韓楚乗吾敝國必危矣不如許楚漢中以懽之\n楚懽而不進韓必孤無柰秦何矣王曰善果使\n馮章許楚漢中而㧞宜陽楚王以其言責漢中\n於馮章馮章謂秦王曰王遂亡臣因謂楚王\n　曰寡人固無地而許楚王\n\n甘茂攻宜陽三鼔之而卒不上秦之右\n將有尉對曰公不論兵必大困甘茂\n　曰我覉旅而得相秦者我以宜陽餌王今攻\n宜陽而不㧞公孫衍樗里疾挫我於内\n而公仲中以韓窮我於外是無伐之日\n　巳請明日鼔之而不\n　可下因以宜陽之郭爲墓於是出私金以益\n　公賞明日鼔之而宜陽㧞\n宜陽未得秦死傷者衆甘茂欲息兵左成謂甘茂曰\n　公内攻於樗里疾公孫衍而外與韓朋\n侈爲怨今公用兵無功公必窮矣公不如進\n兵攻宜陽宜陽㧞則公之功多矣是樗里疾公孫\n　衍無事也秦衆盡怨之深矣\n\n宜陽之役楚畔秦而合於韓秦王懼甘茂曰楚雖合\n韓不爲韓氏先戰韓亦恐戰而楚有變其後\n韓楚必相御也\n楚言與韓而不餘怨於秦\n臣是以知其御也\n宜陽之役楊逹謂公孫顯曰請爲公以五萬\n　攻西周得之是以九鼎抑卬甘\n　茂也\n　不然秦攻西周天下惡之其救韓必疾則茂事敗\n　矣\n\n秦王謂甘茂曰楚客來使者多徤與寡人爭辭\n　寡人數窮焉爲之柰何甘茂對曰王勿患也\n　其徤者來使者則王勿聽其事其需弱者\n　來使則王必聽之然則需弱者\n用而徤者不用矣王因而制之\n甘茂相秦秦王愛公孫衍與之間有所立\n因自謂之曰寡人且相子甘茂之吏道\n　而聞之\n\n　以告甘茂甘茂因入見王曰王得賢相敢再拜賀\n　王曰寡人託國於子焉更得賢相對曰王且相犀\n首王曰子焉聞之對曰犀首告臣王怒於犀首之\n　泄也乃逐之\n\n甘茂約秦魏而攻楚楚之相秦者屈盖\n爲楚和於秦秦啓關而聽楚使甘茂謂秦王\n　曰訹於楚而不使魏\n制和楚必曰秦鬻魏\n魏不說而合於楚楚魏爲一國恐\n傷矣王不如使魏制和魏制和必說王不惡於\n魏則寄地必多矣\n謂秦王曰臣竊惑王之輕齊易楚而卑畜韓也臣聞\n　王兵勝而不驕霸主約而不忿勝\n　而不驕故能服丗約而不忿故能從鄰今\n　王廣德魏趙而輕失齊驕也戰勝宜陽不恤\n楚交忿也驕忿非霸王之業也臣竊爲\n　大臣慮之而不取也詩云靡不有𥘉鮮克有終\n故先王之所重者唯終與始何以知其然也\n昔智伯瑶殘范中行\n　圍晉陽\n卒爲三家笑\n\n呉王夫差棲越於㑹稽\n勝齊於艾陵\n爲黄池之遇\n\n無禮於宋\n遂為與勾踐禽死梁\n　君伐楚勝齊制韓趙之兵驅十二諸侯以朝天\n　子於孟津\n後子死\n身布冠而拘於秦\n三者非無功也能始而不能終也\n　今王破宜陽殘三川而使天下之士不敢言雍天\n　下之國徙兩周之疆而丗主不敢\n　窺陽侯之塞取黃棘\n而韓楚之兵不敢進王若能爲\n　此尾則三王不足四五霸不\n　足六王若不能爲此尾而有後患則臣恐諸侯之\n　君河濟之士\n以\n　王爲呉智之事也詩云行百里者半於九十\n此言末路之難今大王皆有驕色以\n　臣之心觀之天下之事依丗主之心非楚受\n　兵必秦也何以知其然也秦人援魏以拒楚\n　楚人援韓以拒秦王四國之兵敵\n而未能復戰也齊宋\n　在繩墨之外以爲權故曰先\n得齊宋者伐秦秦先得齊宋\n則韓氏鑠韓氏鑠則楚孤而受兵也楚先得\n之則魏氏鑠魏氏鑠則秦孤而受兵矣若隨此計\n　而行之則兩國者必爲天下笑矣\n\n秦王與中期爭論不勝秦王大怒中期徐行而去\n　或與中期說秦王曰悍人也中期適遇\n　明君故也向者遇桀紂必殺之矣秦王因不罪\n\n　　　昭襄王\n甘茂亡秦且之齊出關遇蘇子\n曰君聞夫江上之處女乎蘇子\n　曰不聞曰夫江上之處女有家貧而無燭者處女\n　相與語欲去之家貧無燭者將去矣謂處女\n　曰妾以無燭故常先至掃室布席何愛於餘明之\n　照四壁者幸以賜妾何妨於處女妾自以爲有益\n　於處女何爲去我處女相語以爲然而留之今臣\n　不肖棄逐於秦而出關願爲足下掃室布席幸無\n　我逐也蘇子曰善請重公於齊乃西說秦王曰甘\n　茂賢人非恒士也其居秦累丗重矣\n自殽塞谿谷地形險易盡知之彼若以齊約韓\n　魏反以謀秦是非秦之利也秦王曰然則柰何蘇\n　代曰不如重其贄厚其禄以\n　迎之彼來則置之槐谷\n\n終身勿出\n天下何從圗秦秦\n　王曰善與之上卿以相迎之齊\n甘茂辭不徃蘇子秦僞爲\n齊\n王曰甘茂賢人也今秦與之上卿以相迎\n　之茂德王之賜故不徃願爲王臣今王何以禮之\n　王若不留必不德王彼以甘茂之賢得檀用強秦\n　之衆則難圗也齊王曰善賜之上卿命而處之\n\n獻則謂公孫消曰公大臣之尊者也數\n伐有功所以不爲相者太后不善公也\n芈辛戎者太后之所親也\n今亡於楚在東周\n公何不以秦楚之重資而相之於周乎楚\n　必便之矣是芈辛戎\n有秦楚之重太后必說公公相必矣\n三國攻秦入函谷秦\n　王謂樓緩曰三國之兵深矣寡\n　人欲割河東而講對曰割河\n東大費也免勉於國患大利也此\n　父兄之任也王何不召公子他\n　池而問焉王召公子他池而問之對\n　曰講亦悔不講亦悔王曰何也對曰王割河東而\n講三國雖去王必曰惜矣三國且去吾特以\n　三城從之此講之悔也王不講三國入函谷咸陽\n　必危\n王又曰惜矣吾愛三城而不講此又不講\n　之悔也王曰鈞吾悔也寧亡三城而悔無\n危咸陽而悔也寡人決講矣卒使公子他\n　池以三城講於三國三國之兵\n　乃退\n\n薛公爲魏謂魏冉曰文聞秦王欲以吕禮收齊\n\n以濟天下君必輕矣齊秦相聚以臨三晉禮\n　必并相之是君收齊以重吕禮也齊免於天\n　下之兵其讎君必深\n\n君不如勸秦王令敝邑卒攻齊之\n　事齊破文請以所得封君齊破晉強秦王畏\n　晉之強也必重君以取晉齊與\n　晉敝邑而不能支秦\n晉必重君以事秦是君破齊以爲\n　功採晉以爲重也破齊定封而\n秦晉皆重君若齊不破吕禮復用\n子必大\n窮矣\n泠向謂秦王曰向欲以\n齊事王使攻宋也宋破晉國危安邑王之有也\n取燕趙惡齊秦之\n合必割地以交於王矣齊必重於王\n則向之攻宋也且以恐齊而重王\n王何惡向之攻宋乎向以王之明爲先知之\n故不言\n謂穣侯曰爲君慮封苦若於\n除宋罪重齊怒\n須殘伐亂宋德強齊定身封此亦百丗之一時\n　巳\n\n謂魏冉曰楚破秦秦不能與齊懸衡矣\n秦三丗積節於韓魏\n而齊之德新加與\n齊秦交爭韓魏韓魏東聽\n則秦伐矣齊有東國之地方千里楚包\n九夷又方千里南有符離之塞北\n　有甘魚之口\n權懸宋衛宋衛乃當阿甄耳\n\n利有千里者二富擅越\n隷\n秦烏能與齊懸衡韓\n支分方城膏腴之\n地以薄鄭\n兵休復起足\n以傷秦不必待齊\n五國罷成皐\n\n秦王欲爲成陽君求相韓\n　魏韓魏弗聽秦太后爲魏冉\n謂秦王曰成陽君以王之故窮而居於齊\n　今王見其逹而収之亦能翕其心乎王\n　曰未也太后曰窮而不収逹而報之恐不爲王用\n　且収成陽君失韓魏之道也\n秦取楚漢中再戰於藍田大敗楚軍韓魏聞楚之困\n　乃南襲至鄧楚王引歸後三國謀攻楚恐秦\n　之救也或說薛公可發使告楚曰今三國之兵且\n　去楚楚能應而共攻秦雖藍田\n豈難得哉\n况於楚\n　之故地楚疑於秦之\n　未必救已也而今三國之辭云\n去則楚之應之也必勸\n是楚與三國謀岀秦兵矣秦\n　爲知之必不救也三國疾攻楚楚必走秦以急\n秦愈不敢出則是我\n　離秦而攻楚也兵必有功薛公曰善\n　遂發重使之楚楚之應之果勸於是三國併力攻\n　楚楚果告急於秦秦遂不敢出兵大臣\n有功\n\n薛公乂魏而出齊女韓春謂秦王\n　曰王何不取爲妻以齊秦刦魏則上黨秦之\n有也齊秦合而立負芻負芻立其母在秦\n則魏秦之縣也已珉\n呡欲\n　以齊秦而困薛公佐欲定\n其弟臣請爲王因珉呡與佐也\n魏懼而復之負芻必以魏殁丗事秦\n齊女入魏而怨薛公終以齊奉事王矣\n\n謂魏冉曰和不成兵必\n出白起者復將戰勝必窮公不勝必事趙從公公\n又輕公不若母多\n則疾到\n\n陘山之事\n\n趙且與秦伐\n　齊齊懼令田章以陽武\n　合於趙而以順子爲質趙王喜乃案兵告\n　於秦曰齊以陽武賜敝邑而納順子欲以解伐敢\n　告下吏秦王使公子他之趙謂趙王曰\n　齊與大囯救魏而倍約不可信恃大國不義\n以告敝邑而賜之二社之地\n以奉祭祀今又案兵且欲合齊\n　而受其地非使臣之所知也請益甲四萬大國裁\n　之蘇伐爲齊獻書穣侯曰臣聞徃來者之之\n　者言曰秦且益趙甲\n　四萬人以伐齊臣竊必之敝邑之王曰\n　秦王明而熟於計穣侯智而習於事必不益趙甲\n　四萬人以伐齊是何也夫三晉相結秦之深讎也\n　三晉百背秦百欺秦不爲不信不爲無行今破齊\n　以肥趙趙秦之深讎不利於秦一\n　也秦之謀者必曰破齊敝晉而\n　後制晉楚之勝夫齊罷囯也\n以天下擊之譬猶以千鈞之弩潰癰也\n秦王安能制晉楚哉\n二也秦少出兵則晉楚不信多出\n　兵則晉楚爲制於秦齊恐則不走於秦且走晉楚\n三也齊\n　割地以實晉楚則晉楚安齊舉兵而爲之頓劔\n則秦友受兵四也\n　是晉楚以秦伐齊以齊破秦\n　何晉楚之智而齊秦之愚五也秦得安邑\n\n善齊以安之亦必無患矣秦有安邑則韓魏必\n　無上黨哉夫取三晉之腸胃與出兵\n　而懼其不反也孰利故臣竊必之敝邑之王曰秦\n　王明而熟於計穰使智而習於事必不益趙甲四\n　萬人以伐齊矣\n\n秦客卿造謂穰侯曰秦封君以陶\n藉君天下數年矣攻齊之\n事成陶爲萬乗長小國以朝天子\n　天下必聽五霸之事也攻齊不成陶爲鄰恤\n　而莫之據也故攻\n齊之於陶也存亡之機也君欲成之何不使人謂\n燕相國曰聖人不能爲時時至弗失\n舜雖賢不遇堯也不得爲天子湯武雖\n賢不當桀紂不王故以舜湯武之賢不遭時不得\n帝王今攻齊此君之大時也已因天下\n　之力伐讎國之齊報惠王之耻成昭\n　王之功\n除萬丗之害此燕之長利而君之\n　大名也詩云樹德莫如滋除害莫如盡\n呉不亡越越故亡吴齊\n　不亡燕燕故亡齊\n齊亡於燕\n　呉亡於越此除疾不盡也非以以非\n此時也成君之功除君之害\n　秦卒有他事而從齊齊秦趙合其讎\n　君必深矣挾君之讎以誅於燕後雖悔\n　之不可得也巳君悉燕兵而疾攻僣\n之天下之從君也若報父子之仇誠能亡\n　齊封君於河南爲萬乗逹途於中國\n　南與陶爲鄰丗丗無患願君之專志於攻齊而無\n　他慮也\n　頃襄王二十年秦白起㧞楚西陵或㧞鄢郢夷\n　陵燒先王之墓王徙東北保于陳城楚遂削弱\n　爲秦所輕於是白起又將兵來伐楚人有黃歇\n　　者游學愽聞㐮王以爲辯故使於秦說昭王曰\n　　天下莫彊於秦楚今聞大王欲伐楚此猶兩虎\n　　相闘而駑犬受其敝不如善楚臣請言其說臣\n　聞之\n\n說秦王曰物至\n　而反冬夏是也致至而危累棊是\n也今大國之地半天下有二垂此從生民以來\n萬乗之地未甞有也先帝文王\n武莊王\n王之身三丗而不接地於齊以絶從\n親之要今王使成橋守事於\n韓成橋已以北入燕\n是王不用甲不伸\n　威而出百里之地王可謂\n　能矣王又舉甲兵而攻魏社大梁之門\n　舉河内㧞燕酸\n　棗虚桃人\n\n楚燕之兵\n雲翔而不敢\n　校\n王之功亦多矣王休甲申\n息衆二年然後復之又取蒲衍首垣\n\n以臨仁平丘兵\n小黃濟陽嬰城\n\n而魏氏服矣王又割濮\n磨之北\n\n屬\n　之燕斷齊秦之要絶楚魏之脊天下五合六聚而\n　不敢救也王之威亦憚矣王若\n　能持功守威省攻伐之心而肥仁義之誡\n使無復後\n　患三王不足四五霸不足六也王若負人徒之衆\n　恃材甲兵之強一壹\n毁魏氏之威而\n　欲以力臣天下之主臣恐有後患詩云靡不有𥘉\n　鮮克有終易曰狐濡其尾\n此言始之易終之難也何以知其然也智\n　氏見伐趙之利而不知榆次之禍也\n呉見伐齊之便而不知干隧\n　之敗也\n此二國者\n　非無大功也沒利於前而易\n患於後也呉之信越也從而伐\n　齊遂攻齊人於艾陵還爲越王禽於\n　三江之浦智\n　氏信韓魏從而伐趙攻晉陽之城勝有日矣\n　韓魏反之殺智伯瑶於鑿臺之上今王妬\n　楚之不毀也而忘毀楚之強魏也\n臣爲大王慮而不取\n詩云大武逺宅不渉\n從此觀之楚國援也\n　鄰國敵也詩云他人有心子忖度之躍躍毚兎遇\n　犬獲之\n今王中道而信韓魏之善王也\n此正呉信越也臣聞敵不可易時不可失臣\n　恐韓魏之卑辭慮患而實欺大國也王旣\n　無重丗之德於韓魏而有累丗之怨焉夫\n韓魏父子兄弟接踵而死於秦者百\n　丗矣本國殘社稷壞宗廟\n　隳刳腹拆頥首身分離暴骨草澤頭顱僵\n　仆相望於境父子老弱係虜相隨於路\n鬼神狐祥\n無所食百姓不聊生族類離散\n　流亡爲臣妾滿海内矣韓魏之不亡秦\n　社稷之憂也今王之攻楚不亦失乎且王攻楚之\n　日則惡出兵王將藉路於仇讎之韓魏乎兵\n　出之日而王憂其不反也是王以兵資於仇讎之\n　韓魏必攻隨陽右壤\n此皆廣川大水山林\n　谿谷不食之地王雖有之不爲得地是王有毁楚\n　之名無得地之實也且王攻楚之日四國必\n　應悉起應王\n秦楚之兵搆而不離魏氏将\n　出兵而攻留方與銍胡陵碭蕭相\n故宋必盡齊人南面泗北必舉\n\n此皆平原四逹膏腴\n　之地也而王使之獨攻\n王破楚於以肥韓魏於中國而勁齊\n韓魏之強足以校於秦矣\n　而齊南以泗爲境東負海北倚河而無後\n　患天下之國莫強於齊齊魏得地葆利而詳\n　事不吏一年\n　之後爲帝若未能於以禁王之爲帝有餘夫\n　以王壤土之博人徒之衆兵革之強而注地於楚\n詘令韓\n　魏歸帝\n　重於齊是王失計也臣爲王慮莫若善楚秦楚合\n　而爲一以臨韓韓必受首\n王襟以山東之險帶以河曲之利韓\n　必爲關中之侯若是王以十萬\n戍成鄭梁氏寒心許\n　鄢陵嬰城上蔡召陵不徃來也\n如此而魏亦關内候矣王\n　一善楚而關内二萬乗之主注地於秦齊\n齊之右壤可拱手而取也是王之地一\n注任兩海要絶天下\n　也是燕趙無齊楚齊楚\n無燕趙也然後危動燕趙持齊楚\n此四國者不待痛而服矣\n\n段産謂新城君曰夫宵行者能無爲\n　之一也而難千里之行今臣雖不肖於秦亦萬分\n　之一也而相國見臣不釋塞者\n是纆牽長也\n\n范子因王稽\n入秦獻書昭王曰臣聞明主莅正有功\n　者不得不賞有能者不得不官勞大者其禄厚功\n　多者其爵尊能治衆者其官大故不能者不敢當\n　其職焉能者亦不得蔽隠使以臣之言爲可則行\n　而益利其道若将弗行則乆留臣無謂\n　爲也語曰人主賞所愛而罰所惡\n　明主則不然賞必加於有功刑必斷於有罪今臣\n　之胷不足以當椹質要不足以待\n　斧鉞豈敢以疑事甞試於王乎雖以臣\n　爲賤而輕辱臣獨不重任臣者後無反覆於前者\n　耶\n　臣聞周有砥厄宋有結禄梁有懸黎楚有和璞\n此四寶者工之所失也而\n　爲天下名器然則聖王之所棄者獨不足厚國家\n　乎臣聞善厚家者取之於國善厚國者取\n　之於諸俟天下有明主則諸侯不得擅厚矣\n　是何也爲其凋榮也良\n　醫知病人之死生聖主明於成敗之事利則行之\n　害則舎之疑則少甞之雖堯舜禹湯復生弗能改\n　已\n語之至者臣不敢載之於書其淺者又不\n　足聽也意者臣愚而不闔於王心耶\n亡其言臣者\n將賤而不足聽耶非若是也則臣之志\n\n願少賜游觀之間望見足下\n而入之書上秦王說之因謝王稽說\n使人持車召之\n\n范睢至秦王庭迎范雎曰寡人宜以身受\n　令乆矣今者義渠之事急\n寡人日\n自請太后今義渠之事已寡人乃以身受命躬竊\n　閔然不敏敬執賔主之禮范雎\n　辭譲是日見范雎見者無不變色易容者\n秦王屏左右宫中虚無人秦王跪而\n　進曰先生何以幸教寡人范雎曰唯唯有\n間秦王復請范雎曰唯唯若\n　是者三秦王跽曰先生不幸教寡人乎范雎\n　謝曰非敢然也臣聞始時吕尚之遇文王也身為\n　漁父而釣於渭陽之濵耳\n\n若是者交䟽也已一說而立為太師\n　載與俱南歸者其言深也故文王果\n　收功於吕尚卒擅天下而身立為帝王即使文王\n　䟽吕望而弗與深言是周無天子之徳而文武無\n　與成其王也今臣羇旅之臣也交䟽於王而所願\n　陳者皆匡君臣之事䖏人骨肉之間\n願以陳臣之陋忠而未知王心也所以王三\n　問而不對者是也臣非有所畏而不敢言也知今\n　日言之於前而明日伏誅於後然臣弗敢畏也大\n　王信行臣之言死不足以爲臣患亡不足以爲臣\n　憂􁇀身而爲厲\n𬒳髮而爲狂不足以爲臣\n　耻五帝之聖而死三王之仁而死五霸之賢而死\n　烏獲之力而死奔育\n　之勇而死死者人之\n　所必不免處必然之勢可以少有𥙷於秦此臣之\n　所大願也臣何患乎伍子胥橐載而出昭關\n夜行而晝伏至於菱夫\n無以餌其口坐行蒲服乞食於呉市\n卒興呉國闔閭爲霸使臣得進謀如伍\n　子胥加之以幽囚不復見是臣說之行也臣何憂\n　乎箕子接輿漆身而爲厲𬒳髮而爲\n　狂無益於殷楚使臣得同行於箕子接輿漆身\n可以𥙷所賢之主是臣之大榮也\n\n臣又何耻乎臣之所恐者獨恐臣死之後天下\n　見臣盡忠而身蹷也是以杜口褁足莫肯即\n　秦耳足下上畏太后之嚴下惑姧臣\n　之態居深宫之中不離保傅之手終身\n　闇惑無與照姧大者宗廟滅覆小者身以孤危此\n　臣之所恐耳若夫窮辱之事死亡之患臣弗敢畏\n　也臣死而秦治賢於生也秦王跪曰先生是何言\n　也夫秦國僻逺寡人愚不肖先生乃幸至此此天\n　以寡人慁先生而存先王之廟也寡人\n　得受命於先生此天所以幸先王而不棄其孤也\n　先生柰何而言若此事無大小上及太后下至大\n　臣願先生悉以教寡人無疑寡人也范雎再拜秦\n　王亦再拜范雎曰大王之國北有甘泉谷口\n南帶涇渭右隴蜀\n　左関坂戰車千乗奮擊百萬以秦卒之勇\n　車騎之多以當諸侯譬若施韓盧\n　而逐駑兎也覇王之業可\n　致今反閉關而不敢窺兵於\n　山東者是穰侯為國謀不忠而大王之計有所失\n　也王曰願聞所失計雎曰大王越韓魏而攻強齊\n　非計也少出師則不足以傷齊多之則害於秦臣\n　意王之計欲少出師而悉韓魏之兵則不義\n　矣今見與國之不可親\n　越人之國而攻可乎䟽於計矣昔者齊人伐楚\n戰勝破軍殺将再辟千里\n膚寸之地無得者豈齊不\n　欲地哉形弗能有也諸侯見齊之罷露\n　君臣之不親舉兵而伐之王辱\n　軍破爲天下笑所以然者以其伐楚而肥韓魏也\n　此所謂藉賊兵而齎盜食者也王不如逺交而近\n　攻得寸則王之寸得尺亦\n　王之尺也今舎此而逺攻不亦繆乎且昔者中山\n山中之地方五百里趙獨擅之\n功成名立利附焉則天\n　下莫能害今韓魏中國之處而天下之樞\n　也王若欲霸必親中國而以爲天下樞\n　以威楚趙趙強則楚附楚強則趙附\n　楚趙附則齊必懼懼必卑辭重幣以事秦齊附而\n　韓魏可虛也王曰寡人欲親魏魏多變之\n　國也寡人不能親請問親魏柰何范睢曰卑辭重\n　幣以事之不可削地而賂之不可舉兵而伐之\n\n於是舉兵\n　而攻邢丘\n邢丘㧞而魏請附曰秦韓之地\n　形相錯如繡秦之有韓若木之有蠧人之病心腹\n　天下有變爲秦害者莫大於韓\n　王曰寡人欲収韓韓不聽爲之柰何\n范雎曰舉兵而攻榮陽則成臯之路不通北\n斬太行之道則上黨之兵不下一\n舉而攻宜陽則其國斷而爲三\n魏韓見必亡焉得不聽韓聽而霸\n事可成也王曰善\n\n范雎曰臣居山東聞齊之内有田單\n\n不聞其有王聞秦之有太后穰侯涇陽\n華陽\n\n不聞\n　其有王夫擅國之謂王能專利害之謂王制\n　殺生之威之謂王今太后擅行不顧穰侯出\n　使不報涇陽華陽擊斷無諱\n四貴備而國不危者未之有也爲此\n　四者下乃所謂無王已然則權焉得不傾而令焉\n　得從王出乎臣聞善爲國者内固其威而外重其\n　權穰侯使者操王之重決裂諸侯剖符於\n　天下\n\n征敵伐國莫敢不聽戰勝攻取則利歸於\n　陶國敝御於諸侯\n戰敗則怨結於百姓而禍歸社稷詩曰木\n　實䌓者披其枝披其枝者傷\n　其心大其都者危其國\n尊其臣者卑其主淖齒管齊\n　之權縮閔王之筋懸之廟梁宿昔而\n　死李兊用趙减食主父\n百日而餓死今秦太后穣侯用事髙\n　陵涇陽佐之卒無秦王此亦淖齒李兊之\n類也臣今見王獨立於廟朝矣且臣將恐後世之\n有秦國者非王之子孫也秦王懼於是乃廢太后\n逐穣侯岀髙陵走涇陽於關外\n\n昭王謂\n范雎曰昔者齊公得管仲時以爲仲父今吾得子\n亦以爲父\n\n　大於臂臂大於股若有此則病必甚矣百人輿瓢\n　而趨不如一人持而走疾百人誠\n　輿瓢瓢必裂今秦國華陽用之穰侯用之\n　太后用之王亦用之不稱瓢爲器則巳\n稱瓢爲器國必裂矣臣聞之木實繁者枝必披\n　枝之披者傷其心都大者危其國臣強者危其主\n　且今邑中自斗食以上至\n　尉内史及王左右有非相國之人\n　者乎國無事則巳國有事臣必見王獨立於\n　庭也臣竊爲王恐恐萬丗之後有國者非王子孫\n　也臣聞古之善爲政者其威内扶其輔\n　外布而四治政不亂不逆\n使者直道而行不敢爲非今太后使者分裂諸侯\n　而符布天下操大國之勢徴強兵伐諸侯戰勝攻\n　取利盡歸於陶國之幣帛竭入太后之家境内之\n　利分移華陽古之所謂危主㓕國之道必從此起\n　三貴竭國以自安然則令何得從王\n　出權何得毋分是我王果處三\n　分之一也\n\n秦昭王謂左右曰今日韓魏孰與始強對曰弗如也\n　王曰今之如耳魏齊孰與\n　孟甞芒卯之賢對曰弗如也王曰\n　以孟甞芒卯之賢帥強韓魏之兵以伐秦猶無奈\n　寡人何也今以無能之如耳魏齊帥弱韓魏以攻\n　秦其無奈寡人何亦明矣中\n　期堆琴\n對\n　曰王之料天下過矣昔者六晉之時\n智氏最強㓕破范中行又帥韓魏以圍\n　趙襄子於晉陽决晉水\n以灌晉陽城不沈者三板耳智伯\n　出行水韓康子御魏桓子驂乗\n智伯曰始吾不知水之可亡人之國也乃今\n　知之汾水利以灌安邑\n\n絳水利以灌平陽\n魏桓子肘\n　韓康子康子履魏桓子躡其踵\n　肘足接於車上而智氏分矣身死國亡爲天下笑\n　今秦之強不能過智伯韓魏雖弱尚賢其在晉陽\n　之下也此乃方其用肘足時也願王之勿易也\n\n秦宣太后愛魏醜夫太后病將死出令曰爲我\n葬必以魏子爲殉魏子患之庸芮\n爲魏子說太后曰以死者爲有知乎太后曰無\n　知也曰若太后之神靈明知死者之無知矣何爲\n空以生所愛葬於無知之死人哉若死者有知先\n　王積怒之曰乆矣太后救過不贍何暇乃\n　私魏醜夫乎太后曰善乃止\n秦攻韓圍陘\n\n范睢謂秦\n　昭王曰有攻人者有攻地者穰侯十攻魏而不得\n傷者非秦强而魏強也其所攻者地也\n地者人主所甚愛也人主者人臣之所樂爲死也\n攻人主之所愛與樂死者鬪故十攻而弗\n勝也今王將攻韓圍陘臣願王之母獨攻其\n　地而攻其人也王攻韓圍陘以張儀爲言\n張儀之力多且割削\n地而以自贖於王幾割地而韓不盡張儀之\n　力少則王逐張儀而更與不如儀者市\n　則王之所求於韓者盡可得也\n應侯曰鄭人謂王未理者璞周人謂䑕未腊者朴周\n　人懷朴璞過鄭賈曰欲買朴乎鄭賈\n　曰欲之出其朴乃䑕也因謝不取\n今平原君\n自以賢顯名於天下然降其主父沙丘而臣\n之\n天下之王尚猶尊之是天下之王不如鄭賈之\n智眩於名不知其實也\n天下之士合從相聚於趙而欲攻秦秦相應侯曰王\n　勿憂也請令廢之秦於天下之士非有怨也相聚\n　而攻秦者以已有富貴耳王見大王之\n狗卧者卧起者起行者行止者止毋相與鬪者投\n　之一骨輕起相牙者何則有争意也\n　於是唐雎載音樂予之五千金居武安\n髙㑹相與飲謂邯鄲人\n誰來取者於是其謀者固未可得子也\n其可得予者與之昆弟矣\n公與秦計功者不問金之\n　所之金盡者功多矣今令人復載五千金随公唐\n　雎行至武安散不能三千金天下之士大相與鬪\n　矣\n\n謂應侯曰君禽馬服君乎\n\n曰然又即圍邯鄲乎\n曰然曰趙亡秦王王矣武安君為三公武\n安君所以爲秦戰勝攻取者七十餘城南亡鄢郢\n漢中禽馬服之軍\n　不亡一甲雖周吕望之功亦不過\n此矣趙亡秦王王武安君爲三公君能爲之下乎\n雖欲無爲之下固不得之矣秦甞攻韓邢\n曰公子愛子也天下無有今子死而不憂\n　何也東門呉曰吾甞無子無子之時不憂今子死\n　乃即與無子時同也臣奚憂焉臣亦甞爲子\n爲子時不憂今亡汝南乃即與與\n　即爲梁餘子同也\n\n臣何爲憂秦\n　王以爲不然以告䝉傲曰\n　今也寡人一城圍食不甘味卧不便席今應侯亡\n　地而言不憂此其情也蒙\n　傲曰臣請得其情乃徃見應侯曰傲欲死應侯曰\n　何謂也曰秦王師君天下莫不聞而况於秦國乎\n　今傲勢得爲秦王爲爲王\n　将将兵臣以韓之細也顯逆\n誅奪君地傲尚奚生不若死應侯拜蒙\n　傲曰願委之卿蒙傲以報於昭王自是之後應侯\n　毎言韓事者秦王弗聽也以其爲汝南虜也\n\n昭王既息民繕兵復欲伐趙武安君曰不可王\n　曰前年國虚民飢君不量百姓之力求益軍粮以\n㓕趙今寡人息民以飬士蓄積粮實三軍之俸\n有倍於前而曰不可其說何也武安君曰長\n　平之事\n秦軍大克\n尅趙軍大破秦人歡喜趙人畏懼秦民之死\n　者厚葬傷者厚飬勞者相饗飲食餔餽\n以靡其財\n趙人之死者不得收傷者不得療涕泣\n　相哀勠力同憂耕田疾作以生其財今王發\n　軍雖倍其前臣料趙國守備亦以十倍矣趙自長\n　平巳来君臣憂懼早朝宴罷卑辭重幣四面出嫁\n　結親燕魏連好齊楚積慮并心備秦爲務其國内\n　實其交外成當今之時趙未可伐也王曰寡人旣\n　以興師矣乃使五校大夫王陵將而伐趙陵\n　戰失利亡五校王\n　欲使武安君武安君稱疾不行王乃使應侯徃見\n　武安君責之曰楚地方五千里持㦸百萬君前率\n　數萬之衆入楚㧞鄢郢焚其廟東至竟陵\n\n楚人震恐東徙而不敢西向\n韓魏相率興兵甚衆君所將之卒\n不能半之而與戰之於伊闕大破\n　二國之軍流血漂鹵\n斬首二十四萬韓魏以故稱東藩此君之功\n　天下莫不聞今趙卒之死於長平者巳十七八其\n　國虚弱是以寡人大發軍人數倍\n於趙國之衆願使君將必欲㓕之矣君常以\n　寡擊衆取勝如神况以強擊弱以衆擊寡乎武安\n　君曰是時楚王恃其國大不恤其政而羣臣相\n　妬以功䛕謟用事良臣斥踈百姓心離城\n　池不修旣無良臣又無守備故起所以得引兵深\n　入多倍城邑\n　發梁焚舟以專民以\n掠於郊野以足軍食當此之時秦\n　中士卒以軍中爲家將帥爲父母不約而親不謀\n　而信一心同力死不旋踵楚人自戰其地咸\n　顧其家各有散心莫有鬪志是以能有功也伊闕\n　之戰韓孤顧魏不欲先用\n　其衆魏恃韓之銳欲推\n　以爲鋒二軍爭便之力不同是以臣得設疑\n　兵以持待韓陣專軍并銳觸魏之不\n　意魏軍旣敗韓軍自潰乗勝逐北以是之故\n　能立功皆計利形勢自然之理何神\n　之有哉今秦破趙軍於長平不遂以時乗其振懼\n　而㓕之畏而釋之使得耕稼以益蓄\n　積養孤長㓜以益其衆繕治兵甲以益\n　其強増城浚地以益其固主折節以下其臣\n　臣推體以下死士至於平\n　原之屬皆令妻妾補縫於行伍之間臣人一心上\n　下同力猶勾踐困於㑹稽之時也以今伐之趙必\n　固守挑其軍戰必\n　不肯出圍其國都必不可克尅攻其列城必未可\n　㧞掠其郊野必無所得兵出無功諸侯生心外救\n　必至臣見其害未睹其利又病未能行應侯慙而\n　退以言於王王曰微白起吾不能㓕趙乎復益發\n　軍更使王齕代王陵伐趙圍邯鄲八九月死傷者\n　衆而弗下趙王出輕銳以寇其後秦數不利武\n　安君曰不聽臣計今果如何王聞之怒因見武安\n　君強起之曰君雖病強爲寡人卧而將之有功寡\n　人之願將加重於君如君不行寡人恨君武安君\n　頓首曰臣知行雖無功得免於罪雖不行無罪不\n　免於誅然惟願大王覧臣愚計釋趙養民以諸侯\n　之變撫其恐懼伐其憍慢誅㓕無道以\n　令諸侯天下可定何必以趙爲先乎此所謂爲一\n　臣屈而勝天下也大王若不察臣愚計必欲快心\n　於趙以致臣罪此亦所謂勝一臣而爲天下屈者\n　也夫勝一臣之嚴焉孰若勝天下之威大邪\n　臣聞明主愛其國忠臣愛其名破國不可復完死\n卒不可復生臣寧伏受重誅而死不忍爲辱軍之\n將願大王察之王不荅而去\n\n秦攻邯鄲十七月不下莊謂王稽曰君何不賜\n軍吏乎王稽曰吾與王也不用人言莊曰不然父\n之於子也令有必行者必不行者曰去貴妻賣愛\n　妾此令必行者也因曰毋敢思也此令必不行者\n　也守閭嫗曰曰某夕某孺子\n内某士\n貴妻已去愛妾已賣而心不有\n欲教之者人心固有\n今君雖幸於王不過父子之親\n軍吏雖賤不卑於守閭嫗\n且君擅主輕下之日乆矣聞三人成虎\n十夫揉椎衆口所移母翼而飛故曰不\n　如賜軍吏而禮之王稽不聽軍吏窮果惡王稽杜\n　摯以反秦王大怒而\n　欲兼誅范睢\n\n范睢\n　曰臣東鄙之賤人也開罪於楚魏\n遁逃來奔臣無諸侯之援親習之故\n王舉臣於覉旅之中使職事天\n　下皆聞臣之身與王之舉也令愚遇\n　惑或與罪人同心而王明誅之\n　是王過舉顯於天下而爲諸侯\n　所議也臣願請藥賜死而恩以相葬臣\n王必不失臣之罪而無過舉之名王曰\n　有之遂弗殺而善遇之\n秦攻趙蘇子謂秦王曰臣聞明王之於其民也博論\n而技藝之是故官無乏事而力不困於其言\n也多聽而時用之是故事無敗業而惡不章臣願\n　王察臣之所謁而効之於一時之用也臣聞懷重\n寳者不以夜行任大功者不以輕敵是以賢者任\n重而行恭智者功大而辭順故民不惡其尊\n而丗不妬姤其業臣聞之百倍之\n國者民不樂後也\n功業髙丗者人主不再行也力\n　盡之民仁者不用也求得而反靜聖王之制\n　也功大而息民用兵之道也今用兵終身不休力\n　盡不罷怒趙趙怒必於其巳邑\n趙僅存哉然而四輪之國也\n今雖得邯\n　鄲非國之長利也意者地廣而不耕\n　民羸而不休又嚴之以刑罰則雖從而不\n　止矣語曰戰勝而國危者物不斷也\n功大而權輕者地不入也\n\n故過任之事父不得於子\n　無巳之求君不得於臣故㣲\n　之爲著者強察乎息民之爲用者霸明乎輕之爲\n　重者王秦王曰寡人案兵息民則\n　天下必爲從將以迎秦蘇子曰臣有以知天下之\n　不能爲從以逆秦也臣以田單如耳爲大過也\n豈獨田單如耳爲大過哉天\n　下之主亦盡過矣夫慮收亡齊\n罷楚敝魏與不可知之趙\n欲以窮秦折韓臣以爲至愚也夫\n　齊威宣者丗之賢王也德愽而地廣國富而民用\n用民將武而兵強宣王用之後\n　破富韓威魏以南伐楚西攻秦\n　秦爲齊兵困於殽函之上\n十年攘地秦人逺\n　迹不服而齊爲虚戾\n\n夫\n　齊兵之所以破韓魏之所以僅存者何也\n\n　是則伐楚攻秦而後受其殃也今冨非有齊威宣\n　之餘也精兵非有冨韓勁魏之庫也而將非\n　有田單司馬之慮也收\n　破齊罷楚敝魏不可知之趙欲以窮秦折韓臣以\n　爲至誤臣以爲從一不\n　可成也客有難者今人有患於丗\n　夫刑名之家皆曰白馬非馬也已如白馬實\n　馬乃使有白馬之爲也\n此臣之所患也昔\n　者秦人下兵攻懷服其人三國從之\n趙奢鮑佞將楚有四人起而從之臨\n　懐而不救秦人去而不從\n不識三國之憎秦而愛懷邪亡其憎懷而愛\n　秦邪夫攻而不救去而不從\n　是以知三國之兵困而趙奢鮑佞之\n　能也故裂地以敗於齊\n\n　田單將齊之良以兵横行於中十四年終身不敢\n　設兵以攻秦折韓也而馳於封内\n　識從之一成惡存也於是秦王觧兵不出於境諸\n　侯休天下安二十九年不相攻\n\n　儀說秦王\n\n曰臣聞之弗知而言爲不智知而不\n　言爲不忠爲人臣不忠當死言不審亦當死\n雖然臣願悉言所聞\n大王裁其罪臣聞天下隂燕陽魏\n　連荆固齊\n收餘韓成從將西南\n以與秦爲難臣竊笑\n　之丗有三亡而天下得之其此之謂乎\n臣聞之曰以亂攻治者亡以邪攻正\n　者亡以逆攻順者亡今天下之府庫不盈\n囷倉空虚\n悉其士民張軍數千百萬\n白刃在前\n　斧質在後而皆去之不能死\n非其百姓不能死也\n言\n　賞則不與言罰則不行賞罰不行故民不死也今\n　秦出號令而行賞罰不攻耳無相攻攻相\n　事也出其\n　父母懷袵之中生未甞見冦也聞戰頓足徒\n　禓犯白刃蹈煨\n　炭斷死於前者比比是也\n夫斷死與斷生也不\n　同而民爲之者是\n　貴奮也一可以合十\n十可以合百百可以合千千可\n　以合萬萬可以勝天下矣今秦地形斷長續短方\n　數千里名師數百萬秦之號令賞罰地\n　形利善天下莫如也\n以此與天下天下不足兼而有也是知\n　秦戰未甞不勝攻未甞不取所當未甞不破也\n開地數千里此甚大功也然而甲兵頓\n　士民病蓄積索田疇荒囷倉虚四\n　鄰諸侯不服霸王之名不成此無異故謀\n　臣皆不盡其忠也臣敢言徃昔昔者\n齊南破荆中破宋\n　西服秦\n北破燕\n中使韓魏之君地廣\n　而兵強戰勝攻取詔令天下\n濟清河濁\n足以爲限\n\n長城鉅防足以爲\n　塞\n齊五戰之國也\n一戰不勝而無齊\n　故由此觀之夫戰者萬乗之存亡也且臣聞之曰\n　削株掘根無與禍鄰禍乃不存秦與荆人戰大破\n　荆襲郢取洞庭五都江南\n\n荆王亡走東伏於陳\n　當是之時隨荆以兵則荆可舉舉荆\n　則其民足貪也地足利也東以強齊燕\n中陵三晉然則是一舉而霸王之名可成\n　也四鄰諸侯可朝也而謀臣不爲引軍\n　而退與荆人和令荆人收亡國聚散民立社主\n置宗廟令帥天下西而以與秦為難此固已無\n霸王之道一矣天下有比志\n而軍華下大王以詐破之\n　兵至梁都郭圍梁數旬則梁可拔拔\n　梁則魏可舉舉魏則荆趙之志絶\n荆趙之志絶則趙危趙危\n　而荆孤東以強齊燕中陵三晉然則是一舉\n　而霸王之名可成也四鄰諸侯可朝也而謀臣不\n　爲引軍而退與魏氏和令魏氏收亡國聚散民立\n　社主置宗廟此固已無霸王之道二矣前者穰侯\n　之治秦也用一國之兵而欲以成兩國之功\n是故兵終身暴露於外士民潞\n病於内霸王之名不成此固已\n　無霸王之道三矣趙氏中央之國也雜民之所居\n　也其\n　民輕而難用也號令不治賞罰不信地形\n　不便上非能盡\n　其民力彼固亡國之形也而不憂民氓悉其\n不戰而巳爲燕矣然則是舉趙則\n　韓必亡韓亡則荆魏不能獨立則是一舉而壞韓\n　蠧魏挾荆以東弱齊\n　燕決白馬之口以流魏氏\n一舉而三晉亡從者敗大王拱手以須\n天下編隨而伏\n　霸王之名可成也而謀臣不爲引軍而退與趙氏\n　爲和以大王之明秦兵之強霸王之業地\n　尊不可得乃取欺於\n　亡國是謀臣之拙也且夫趙當亡不\n　亡秦當霸不霸天下固量秦之謀臣一矣乃復悉\n以攻邯鄲不能㧞也棄甲兵怒戰慄\n　而却天下固量秦力二\n　矣軍乃引退并於李下\n大王又并軍而致與戰非能厚勝之也\n又交罷却天下固量秦力三矣内\n　者量吾謀臣外者極吾兵力由是觀之\n　臣以天下之從豈其難矣内者吾甲兵頓士\n　民病蓄積索田疇荒囷倉虚外者天下比志甚固\n　願大王有以慮之也且臣聞之戰戰慄慄日愼一\n　曰苟愼其道天下可有也何以知其然也昔者紂\n　爲天子帥天下將百萬左飲於\n　淇谷右飲於洹水\n淇水竭而洹水不流以與周武爲\n　難武王將素甲三千領戰一日\n　破紂之國禽其身㩀其地而有其民天\n　下莫不傷智伯帥三國之衆以攻\n　趙襄主於晉陽決水灌之三年\n城且㧞矣襄主錯龜數䇿\n占兆以視利害何國可降\n　而使張孟談於是濳行而出反智伯之約\n得兩國之衆以攻智伯之國禽其身以成襄\n　子之功今秦地斷長續短方數千里名師數百萬\n\n蔡澤見逐於趙而入韓魏遇奪釡鬲於涂\n聞應侯任鄭安平\n　王稽皆負重罪應侯内慙乃西入秦將見昭\n　王使人宣言以感怒應侯曰燕客蔡澤天下駿雄\n　弘辯之士也彼一見秦王秦王必相之而奪君位\n　應侯聞之使人召蔡澤蔡澤入則揖應侯應侯固\n　不快及見之又倨應侯因讓之曰子甞宣言代我\n　相秦豈有此乎對曰然應侯曰請聞其說蔡澤曰\n　吁君何見之晚也夫四時之序成功者去夫人生\n　手足堅強耳目聦明聖智豈非土之所願與應侯\n　曰然蔡澤曰質仁秉義行道施德於天下天\n　下懷樂敬愛願以爲君王豈不辯智之期與\n應侯曰然蔡澤復曰冨貴顯榮成理萬\n　物萬物各得其所生命夀長終其年而不夭\n　傷天下繼其綂守其業傳之無窮名實純粹\n澤流千丗稱之而毋絶\n　豈非道之符而聖人所謂吉祥善事與應\n　侯曰然澤曰若秦之商君楚之呉起\n　越之大夫種其卒亦可願與矣\n應侯知蔡澤之欲困已以說復曰何爲不可\n　夫公孫鞅事孝公極身毋二盡公不還私\n信賞罰以致治竭智能示情素\n蒙怨咎欺舊交\n　虜魏公子卬卒爲秦禽將破敵軍攘地千\n　里呉起事悼王使私不害公䜛不􁗫忠言不取苟\n　合行不取苟容行義不顧毀譽必欲\n有霸主強國不辭禍凶大夫種事越王王離\n　困辱悉忠而不解王雖亡絶盡能\n　而不離多功而不矜富貴不驕怠若此三子\n　者義之至忠之節也故君子殺身以成名義之所\n　在身雖死無憾悔何爲而不可哉蔡澤曰主聖臣\n　賢天下之福也君明臣忠國之福也父慈子孝夫\n　信婦貞家之福也故比干忠不能存殷子胥智不\n　能存呉申生孝而晉惑亂是有忠臣孝子國\n　家㓕亂何也無明君賢父以聽之故天下以其君\n　父爲戮辱憐其臣子夫待死而後\n　可以立忠成名是微子不足仁孔子不足聖管仲\n　不足大也於是應侯稱善蔡澤得少間因\n　曰商君呉起大夫種其爲人臣盡忠致力則可願\n　矣閎夭事文王周公輔成王也豈不亦忠乎以聖\n論之商君呉起大夫種其可願孰與\n　閎夭周公哉應侯曰商君呉起大夫種不若也蔡\n　澤曰然則君之主慈仁任忠不欺舊故孰與\n　秦孝楚悼越王乎應侯曰未知何如也蔡澤曰主\n　固親忠臣不過秦孝越王楚悼君之爲主正亂批\n　患折難廣地殖糓富\n　國足家強主威盖海内功彰萬里之外不過商君\n　呉起大夫種而君之禄位貴盛私家之富過於三\n　子而身不退竊為君危之語曰日中則移月滿則\n　虧物盛則衰天之常數也進退盈縮變化聖人之\n　常道也昔者齊桓公一匡天下至\n　葵丘之㑹有驕矜之色畔者九國\n呉王夫差無敵適於天下\n　輕諸侯陵凌齊晉遂以殺身\n　亡國夏育太史啓叱呼\n　駭三軍而身死於庸夫此皆乗至盛不近道\n　理也夫商君爲孝公平權衡正度量調輕重决裂\n　阡陌教民耕戰是以兵動而地廣兵休而國富故\n　秦無敵於天下立威諸侯功已成矣\n　遂以車裂楚地持㦸百萬白起率數萬之師以與\n　楚戰一戰舉鄢郢再戰燒夷陵南并蜀漢又\n　越韓魏攻強趙北坑馬服誅屠四十餘萬之衆\n流血成川沸聲若雷使秦業帝自是之\n　後趙楚懾服不敢攻秦者白起之勢也身所\n　服者七十餘城功已成矣賜死於杜郵\n呉起爲楚悼罷無能廢無用損不急之官塞私\n　門之請壹楚國之俗南攻揚越北并陳蔡破\n　横散從使馳說之士無所開其口功已成矣卒支\n　解大夫種爲越王墾草剏邑\n辟地殖糓率四方之士專上下\n　之力以禽勁呉成霸功勾\n　君白公呉起大夫種是也君何不以此時歸相印\n　讓賢者授之必有伯夷之廉長爲應侯丗丗稱孤\n　而有喬松之壽孰與以禍終哉此\n　則君何居焉應侯曰善乃延入坐爲上客後數曰\n　入朝言於秦昭王曰客新有從山東來者蔡澤其\n　人辯士臣之見人甚衆莫有及者臣不如也秦昭\n　王召見與語大說之拜爲客卿應侯因謝病\n　請歸相印昭王強起應侯應侯遂稱篤因免\n　相昭王新說蔡澤計畫遂拜爲秦相東收\n　周室蔡澤相秦王數月人或惡之懼誅乃謝病歸\n　相印號爲剛成君\n居秦十餘年事昭\n　王孝文王莊襄王卒事始皇帝爲秦使於燕三年\n而燕使太子丹入質於秦\n\n　　　孝文王\n濮陽人吕不韋賈於邯鄲見秦質子異人\n歸而謂父曰耕田之利幾倍曰十倍珠玉之\n　贏幾倍曰百倍立國家之主贏幾倍曰無數曰今\n　力田疾作不得煖衣餘食今建國立君澤可以遺\n　世願徃事之\n秦子異人質於趙處於􁨿\n　城故徃說之曰子傒\n有承國之業又有母在中今子無母於中\n外託於不可知之國\n　一日倍約身爲糞土今子聽吾計事求歸\n可以有秦國吾爲子使\n　秦必來請子乃說秦王后弟陽泉君曰\n　君之罪至死君知之乎君之門下無不居髙尊位\n　太子門下無貴者君之府蔵珍珠寶玉君之\n　駿馬盈外廐美女充後庭王之春秋髙\n一日山陵崩太子用事君危於累\n　卵而不壽於朝生說有可以一切\n而使君富貴千萬歳其寧於太山四維\n必無危亡之患矣陽泉君避\n　席請聞其說不韋曰王年髙矣王后無子子\n　傒有承國之業士倉又輔之王一日山陵崩子傒\n　立士倉用事王后之門必生蓬蒿子異人賢材也\n　棄在於趙無母於内引領西望而願一得歸王后\n　誠請而立之是子異人無國而有國王后無子而\n　有子也陽泉君曰然入說王后王后乃請趙而歸\n　之趙未之遣不韋說趙曰子異人秦之寵子也無\n　母於中王后欲取而子之使秦而欲屠趙不顧一\n　子以留計是抱空質也若\n　使子異人歸而得立趙厚送遣之是不敢倍德畔\n　施是自爲德講秦王老矣一日\n　晏駕雖有子異人不\n　足以結秦趙乃遣之異\n　人至不韋使楚服而見王后說其\n　狀髙其智曰吾楚人也而自子之乃變其名曰楚\n　王使子誦子曰少棄捐在外甞無師傅所教\n　學不習於誦王罷之\n乃留止間曰陛下甞\n　軔車於趙矣趙之豪傑得知名\n　者不少今大王反國皆西面而望大王無\n　一介之使以存之臣恐其\n　皆有怨心使邊境早閉晚開王以爲然竒其\n　計王后勸立之王乃召相令之曰寡人子莫若楚\n　立以爲太子子楚立以不韋爲相號曰文\n　信侯食藍田十二縣王后爲華陽太后諸侯皆致\n　秦邑\n\n　　莊襄王\n　　　始皇帝\n文信侯欲攻趙以廣河間使剛成君蔡澤事燕三年\n　而燕太子質於秦文信侯因請張唐相燕\n張唐辭曰燕者必徑於趙\n趙人得唐者受百里之地文信侯去而不\n快少庶子甘羅\n曰\n君侯何不快甚也文信侯曰吾令剛成君蔡澤事\n燕三年而燕太子已入質矣今吾自請張卿相燕\n　而不肯行甘羅曰臣行之文信侯君\n叱去曰我自行之而不肯汝安\n　能行之也甘羅曰夫項橐生\n　七歳而爲孔子師今臣生十二歳於茲矣君其試\n　臣奚以遽言叱也甘羅見張唐曰卿之功孰與武\n　安君唐曰武安君戰勝攻取不知其數攻城墮邑\n　不知其數臣之功不如武安君也甘羅曰卿明知\n　功之不如武安君與曰知之應侯之用秦也\n　孰與文信侯專曰應侯不如文信侯專曰卿明知\n　爲不如文信侯專與曰知之甘羅曰應侯欲伐趙\n　武安君難之去咸陽七里絞而殺之今文\n　信侯自請卿相燕而卿不肯行臣不知卿所死之\n　處矣唐曰請因孺子而行今庫\n　具車廐具馬府具幣行有田矣甘羅謂文信侯曰\n　借臣車五乗請爲張唐先報趙見趙王趙王郊\n　迎謂趙王曰聞燕太子丹之入秦與曰聞之聞張\n　唐之相燕與曰聞之燕太子入秦者燕不欺秦也\n　張唐相燕者秦不欺燕也秦燕不相欺則伐趙危\n　矣燕秦所以不相欺者無異故欲攻趙而廣河間\n　也今王齎臣五城以廣河間請歸燕太子與強趙\n　攻弱燕趙王立割五城以廣河間歸燕太子與\n　趙攻燕得上谷三十六縣與秦什一\n\n秦王欲見頓弱頓弱曰臣之義不參拜王能使臣\n　無拜則可矣不即不見也秦王許之於是頓子曰\n　天下有有其實而無其名者有無其實\n　而有其名者有無其名又無其實者王知之乎王\n　曰弗知頓子曰有其實而無其名者啇人是也無\n　把銚推耨之勞\n而有積粟之實此有其實而無其名者也\n　無其實而有其名者農夫是也觧凍而耕暴背而\n　耨無積粟之實此無其實而有其名者也無其名\n　又無其實者王乃是也已立爲萬乗無孝之名以\n　千里養無孝之實秦王悖然而怒\n頓弱曰山東戰國有六威不掩於山東\n　而掩於母臣\n　竊爲大王不取也秦王曰山東之戰國可兼與頓\n　子曰韓天下之咽喉魏天下之胸腹王資臣萬金\n　而逰聽之韓魏入其社稷之\n　臣於秦即韓魏從而天下可圖\n　也秦王曰寡人之國貧恐不能給也頓子曰天下\n　未嘗無事也非從即横也横成則秦帝從成則楚\n　王秦帝即以天下㳟養楚王即王雖有萬金\n　弗得私也秦王曰善乃資萬金使東逰韓魏入其\n　將相北遊於燕趙而殺李牧\n齊入朝四國畢必從\n頓子之說\n　也\n\n或爲六國說秦王曰土廣不足以爲安人衆不足以\n　爲強若土廣者安人衆者強則桀紂之後將存昔\n　者趙氏亦甞強矣曰趙強何若舉左案齊\n舉右案魏厭案萬乗之國\n二國千乗之宋也\n　築剛平\n衛無東野芻牧薪採\n莫敢闚東門當是時衛危\n　於累夘天下之士相從謀曰吾將還其委質\n\n而朝於邯鄲之君乎於是天下有稱伐邯鄲者\n　莫不夕令朝行魏伐邯鄲\n因退爲􁅢澤之遇乗夏\n　車\n稱夏王一\n　朝爲天子天下皆從齊宣王太公\n聞之舉兵伐魏梁\n　王身抱質執璧請爲陳侯臣\n\n天下\n　乃釋梁郢威王聞之寢\n　不寐食不飽帥天下百姓以與申縛遇於泗水之\n　上而大敗申縛趙人聞之至枝桑\n燕人聞之至格道格\n　道不通平際絶齊戰敗不勝謀則不得使陳\n　毛釋劒掫委南聽\n　罪西說趙北說燕内喻其\n其兵乃資車百乗金千斤衣以其衣\n舞以其劔\n　姚賈辭行絶其謀止其兵與之為交以報秦秦王\n　大說賈封千户以爲上卿韓非\n知之曰賈以珍珠重寳\n　南使荆齊呉\n　北使燕代之間三年四國之交未必合也而珍珠\n　重寳盡於内是賈以王之權外自\n　交於諸侯願王察之且梁監門子甞盗\n　於梁臣於趙而逐取世監門子梁之大盗\n　趙之逐臣與同知社稷之計非所以厲群臣也\n王召姚賈而問曰吾聞子以寡人財交於諸\n　侯有諸對曰有王曰有何面目復見寡人對曰曽\n　參孝其親天下願以爲子子胥忠於君天下願以\n　爲臣貞女工巧天下願以爲妃\n今賈忠王而王不知也賈不歸四\n　國尚焉之使賈不忠於君四國之王尚焉用賈之\n　身桀聽䜛而誅其良將紂聽聞䜛而殺其忠\n　臣至身死國亡今王聽䜛則無忠臣矣王曰子監\n　門子梁之大盗趙之逐臣姚賈曰太公望齊之逐\n　夫朝歌之廢屠\n\n子良之逐臣棘津之讎不庸\n文王用\n　之而王管仲其鄙人之賈人也\n南陽之敝幽\n魯之免囚桓公用之而霸百里奚虞\n　之乞人傳賣以五羊之皮\n\n穆公相之而朝西戎\n　文公用中山盗而勝於城濮\n\n此四士者皆有詬醜大誹天\n　下明主用之知其可與立功也使\n　若卞随務光申屠狄人\n　主豈得其用哉故明主不取其汙不聽其非察其\n　爲已用故可以存社\n　稷雖有外誹者不聽雖有髙世之名無咫尺之功\n　者不賞是以群臣莫敢以虚願望於上\n\n秦王曰然乃可復使姚\n　賈而誅韓非\n\n　　　　　凡六十七章\n　　　　　　乙巳前藍山書院山長劉鏞重校正\n"}
{"id": "KR2e0003_004", "series": "KR2e0003", "text": "　　　　　　　　縉　雲　鮑　彪　校注\n　　　　　　　　東　陽　呉　師道　重校\n　　齊\n\n　　　威王\n濮上之事贅子死章子走\n盼子謂齊王曰不如易餘\n　糧於宋宋王\n必說梁氏不敢過宋伐齊齊固弱\n是以餘糧收宋也齊國復強雖復責之宋可\n不償因以爲辭攻之亦可\n\n邯鄲之難趙求救於齊田侯召\n大臣而謀曰救趙孰與勿救鄒子\n曰不如勿救叚干綸曰勿救則\n我不利田侯曰何哉對曰夫\n魏氏兼邯鄲其於齊何利哉田侯曰善乃起兵甲\n軍於邯鄲之郊\n叚干綸\n曰臣之求利且不利者非此也夫救邯鄲軍\n於其郊是趙不㧞而魏全也故不如南攻\n襄陵以敝魏邯鄲㧞而承魏之\n敝是趙破而魏弱也田侯曰善乃起兵南\n攻襄陵七月邯鄲㧞齊因承魏之敝大破之桂陵\n\n秦假道韓魏以攻齊齊威王使章子將而應之與秦\n　交和而舎使者數相徃來章\n　子爲變其徽章\n以雜秦軍候者言章\n　子以齊入秦威王不應頃之\n間候者復言章子以齊兵降秦威王不應而此\n　者三有司請曰言章子之敗者異人而同辤\n　王何不廢將而擊之王\n　曰此不叛寡人明矣曷爲而擊之頃間言齊兵大\n　勝秦兵大敗於是秦王稱拜西藩之臣\n而謝於齊左右曰何以知\n　之曰章子之母啓得罪其父其父殺之而埋\n　馬棧之下\n吾使者章子\n　將也勉之曰夫子之強全兵而還必更葬將軍之\n　母對曰臣非不能更葬先妾也臣之母啓得罪臣\n　之父臣之父未教而死夫不得父之\n　教而更葬母是欺死父也故不敢\n\n夫爲人子而不欺死父豈爲人臣欺生君哉\n\n楚將伐齊魯親之齊王患之張丐曰臣請\n　令魯中立乃爲齊見魯君魯\n　君曰齊王懼乎曰非臣所知也臣來弔足下魯君\n　曰何弔乎曰君之謀過矣君不與勝者而與不勝\n　者\n何故也魯君曰子以齊楚爲孰勝哉對曰鬼且\n不知也然則子何以弔寡人曰齊楚之權敵也\n不用有魯與無魯足下豈如全衆而合二\n國之後哉楚大勝齊其良士選卒必殪\n其餘兵足以待天下齊爲勝其良士選卒亦殪\n而君以魯衆合戰勝後\n此其爲德也亦大矣\n其見恩德也亦甚大矣魯君以爲然乃退師\n\n成侯鄒忌爲齊相田忌爲將\n　不相說公孫閈謂鄒忌曰公何不爲王\n　謀伐魏勝則是君之謀也君可以有功戰不勝田\n　忌不進戰而不死曲撓而誅鄒忌以\n　爲然乃說王而使田忌伐魏田忌三戰三勝鄒忌\n　以告公孫閈公孫閈乃使人操十金而徃卜於市\n　曰我田忌之人也吾三戰而三勝聲威天下\n欲爲大事亦吉否卜者出\n因令人捕爲人卜者亦驗其辭於\n　王前田忌遂走\n\n鄒忌脩八尺有餘而形䫉昳麗\n朝服衣冠窺鏡謂其妻曰我孰與城\n北徐公美其妻曰君美甚徐公何能及君也城北\n徐公齊國之美麗者也忌不自信而復問其妾曰\n　吾孰與徐公美妾曰徐公何能及君也旦日\n客從外來與坐談問之吾與徐公\n孰美客曰徐公不若君之美也明日徐公來孰視\n　之自以爲不如窺鏡而自視又弗如逺甚暮寢而\n　思之曰吾妻之美我者私我也妾之美我者\n　畏我也客之美我者欲有求於我也於是入朝見\n　威王曰臣誠知不如徐公美臣之妻私臣臣之妾\n　畏臣臣之客欲有求於臣皆以美於徐公今齊地\n　方千里百二十城宫婦左右莫不私王朝廷之臣\n　莫不畏王四境之内莫不有求於王由此觀之王\n　之蔽甚矣王曰善乃下令羣臣吏民能面刺寡人\n　之過者受上賞上書諫寡人者受中賞能謗譏於\n　市朝聞寡人之耳者受下賞令𥘉下羣臣進諫門\n　庭若市數月之後時時而間進朞年之後\n雖欲言無可進者燕趙韓魏聞之皆朝於齊此所\n謂戰勝於朝廷\n\n　　　宣王\n南梁之難\n\n韓氏請救於齊田侯\n召大臣而謀曰早救之孰與晚救之便張丐對\n　曰晚救之韓且折而入於魏不如早救之田臣思\n　曰不可夫韓魏\n　之兵未敝而我救之我代韓而受魏之兵顧反聽\n　命於韓也且夫魏有破韓之志韓見且亡必東愬\n　於齊我因隂結韓之親而晚承魏之敝\n則國可重利可得名可尊矣田侯曰善乃隂告\n　韓使者而遣之韓自以有齊國五戰五不\n　勝東愬於齊齊因起兵擊魏大破之馬陵\n\n魏破韓弱韓魏之君因田\n　嬰北面而朝田侯\n\n田忌爲齊將係梁太子申禽龐㳙\n　孫子謂田忌曰將軍可以爲大事\n　平田忌曰奈何孫子曰將軍無解兵而入齊使彼\n罷敝於先弱守於主\n\n主者循軼之途也\n鎋擊摩車而相過\n使彼罷敝先弱守於主必一而當十\n十而當百百而當千然後背太山\n左濟右天唐軍重踵髙宛\n使輕車銳騎衝雍門\n若是則齊君可正而成侯可\n走不然則將軍不得入於齊矣田忌不聽果不入\n齊\n\n田忌亡齊而之楚鄒忌代之相\n齊恐田忌欲以楚權復於齊杜赫\n　曰臣請爲留楚謂楚王\n曰鄒忌所以不善楚者恐田忌之以楚權復於\n齊也王不如封田忌於江南以示忌之不返齊也\n　鄒忌必以齊厚事楚田忌亡人也而得\n　封必德王若復於齊必以齊事楚此\n　用二忌之道也楚果封之於江南\n鄒忌事宣王仕人衆宣王不說晏首貴而\n　仕人寡王說之鄒忌謂宣王曰忌聞以爲有一子\n　之孝不如有五子之孝今首之所進仕者以幾何\n　人宣王因以晏首壅塞之\n楚威王戰勝於俆州\n欲逐嬰\n　子於齊嬰子恐張丑\n謂楚王曰王戰勝於俆州也盼子不\n　用也盼子有功於國百姓爲之用嬰子不善\n　而用申縛申縛者大臣弗與百姓\n　弗爲用故王勝之也今嬰子逐盼子必用復整其\n　士卒以與王遇必不便於王也楚王因弗逐\n\n權之難\n\n　齊燕戰秦使魏冉之趙出\n　兵助燕擊齊薛公使魏處\n　之趙謂李向曰君助燕擊齊齊必\n急急必以地和於燕而身與趙戰矣然則是君自\n爲燕束兵爲燕取地也故爲\n君計者不如按兵勿出齊必緩\n緩必復與燕戰戰而勝兵罷敝趙可取唐曲\n逆\n戰而不勝命懸於趙然則吾中立\n而割窮齊與疲燕也兩國之權懸於\n君矣\n蘇秦爲趙合從說齊宣王曰齊南有太\n　山東有琅邪西有清河\n北有渤海此所謂四塞\n　之國也齊地方二千里帶甲\n　數十萬粟如丘山齊車之良五家之兵\n疾如錐矢戰如雷電\n解如風雨即有軍役未嘗倍㤗山絶清\n　河渉渤海也臨淄之中\n七萬户臣竊度之下\n户三男子三七二十一萬不待發於逺縣而\n　臨淄之卒固巳二十一萬矣臨淄甚冨而實其民\n　無不吹竽皷瑟擊筑彈\n　琴闘雞走犬六博蹹鞠者\n臨淄之途\n　車轂䡰\n\n擊人肩摩連祍成幃舉袂成幕揮\n　汗成雨家敦而冨志髙而揚夫以大王之\n　賢與齊之強天下不能當今乃西面事秦竊爲大\n　王羞之且夫韓魏所以畏秦者以與秦\n　接界也兵出而相當不至十日而戰勝存亡之機\n　決矣韓魏戰而勝秦則兵半折\n　四境不守戰而不勝以亡隨其後是故後\n韓魏之所以重與秦戰而輕爲之臣也今秦\n　攻齊則不然倍韓魏之地至衛闈\n陽晉之道\n徑亢父\n　之險車不得方軌\n馬不得並行百人守險千人不能過\n　也秦雖欲深入則狼顧恐韓魏之\n　議其後也是故恫疑虚喝猲\n髙躍\n而不敢進則秦不能害齊亦明矣夫不料\n　秦之不奈我何也而欲西面事秦是羣臣之計過\n今臣無事秦之名而有強國之實臣故\n固願大王之少留計齊王曰寡\n　人不敏\n今主君以趙王之詔\n　告之敬奉社稷以從\n\n淳于髠一日而見七人於宣王王曰子來寡\n　人聞之千里而一士是比肩而立\n百丗而一聖若隨踵而至也仐子一朝\n　而見七士則士不亦衆乎淳于髠曰不然夫鳥同\n　翼者而聚居獸同足者而俱行\n今求柴胡桔梗於沮澤\n\n固\u0001\n則累丗不得一焉及之睪黍\n梁父之隂\n則郄車而載耳夫物名有疇\n今髠賢者之疇也王求士於髠若\n　挹水於河而取火於燧也髠將復見之\n　豈特七士也\n齊欲伐魏淳于髠謂爲齊王曰韓\n　子盧者天下之疾犬也東郭逡者海内之\n　狡兎也韓子盧逐東郭逡環山者三騰\n　山者五兎極於前犬廢於後犬兎俱罷各死其處\n　田父見之無勞勌之苦而擅其功今齊魏\n諸曰有之然則先生之爲寡人計之何如淳于髠\n曰伐魏之事不便魏雖刺髠於王何益\n若誠\n不便魏雖封髠於王何損\n且夫王無伐與國之誹魏無見亡之\n危百姓無被兵之患髠有璧馬之寳於王何傷乎\n\n齊宣王見顔斶\n曰斶前斶亦曰王前宣王不說左右曰王\n人君也斶人臣也王曰斶前斶亦曰王前可乎斶\n對曰夫斶前爲慕勢王前爲趨士與使斶爲\n　慕勢不如使王爲趨士王忿然作色曰王者貴乎\n　士貴乎對曰士貴耳王者不貴王曰有說乎斶曰\n　有昔者秦攻齊令有敢去柳下季壟五十歩而樵\n　採者死不赦令\n　曰有能得齊王頭者封萬户侯賜金千鎰由是觀\n　之先王之頭曽不若死士之壟也宣王黙然不說\n　左右皆曰斶來斶來大王據千乘之地而建千石\n　鍾萬石簴天下之士皆爲役處\n辯智並進莫\n　不來語東西南北莫敢不來服服求\n　萬物無不備具而百姓無不親附今夫士之髙者\n　乃稱匹夫徒歩而處農畒下則鄙野\n監門閭里\n士之賤也亦甚矣斶對曰不然斶聞古大禹\n　之時諸侯萬國何則德厚之道得貴士之力也\n故舜起農畒出於野鄙而爲天子及湯之\n　時諸侯三千當今之丗南面稱寡者乃二十四由\n　此觀之非得失之䇿與\n稍稍誅滅滅亡無族之時欲爲監門閭里安可\n　得而有也哉是故易傳不云乎居上位未得其實\n　而以喜其爲名者必以驕奢爲行据\n慢驕奢則凶必從之是故無其實而喜其\n　名者削無德而望其福者約無功\n　而受其禄者辱禍必握故曰矜功不立\n虚願不至\n此皆幸樂其名而無其實德者也是以堯有九\n　佐舜有七友\n\n禹有五丞湯有三輔\n自古及今而能虚成名於\n　天下者無有是以君王無羞亟問不愧下學\n是故成其道德而揚功名於後丗者堯舜禹\n　湯周文王是也故曰無形刑\n者形刑之君也無\n　端者事之本也夫上見其原下通\n　其流至聖人明學何不\n　吉之有哉老子曰雖貴必以賤爲本雖髙必以下\n　爲基是以侯王稱孤寡不榖是其賤之本與非夫\n\n孤寡者人之困賤下位也而侯王以\n　自謂豈非下人而尊貴士與夫堯傳舜舜傳\n　禹周成王任周公旦而丗丗稱曰明主是以明乎\n　士之貴也宣王曰嗟乎君子焉可侮哉寡人自取\n　病耳及今聞君子之言乃今聞細\n　人之行願請受爲弟子\n　且顔先生與寡人遊食必太牢出必乘\n　車妻子衣服麗都顔斶辭去曰夫玉生於山\n　制則破焉非弗寶貴矣然大璞不完士生乎\n　鄙野推選則禄焉非不尊遂也然而形神不\n　全斶願得歸晚食以當肉\n安歩以當車無罪以當貴漬淨貞正以自虞\n制言者王也盡忠直言者斶也言要道\n　巳備矣願得賜歸安行反臣之邑屋則再拜\n　而辭去君子曰斶知足矣歸眞反璞則終\n　身不辱\n\n先生王斗造門而欲見齊宣王宣\n　王使謁者延入王斗曰斗趨見王爲\n　好勢王趨見斗爲好士於王何如使者復還報王\n　曰先生徐之寡人請從宣王因\n趨而迎之於門與入曰寡人奉先君之宗廟守社\n稷聞先生直言正諫不諱王斗對曰王聞之過\n斗生於亂丗事亂君焉敢直言正諫宣王忿然\n作色不說有間王斗曰昔先君桓公\n所好者五九合諸侯\n　一匡天下天子授受籍\n立爲太伯今王有四焉宣王說曰寡人愚\n　陋守齊國唯恐夫抎之焉能有四焉\n　王斗曰先君好馬王亦好馬先君好狗王亦好狗\n　先君好酒王亦好酒先君好色王亦好色先君好\n　士而是王不好士\n宣王曰當今之丗無士寡人何好王\n　斗曰丗無騏驎騄耳\n\n王之駟巳備矣丗無東都俊\n　盧氏之狗王之走狗已具矣丗無毛嬙西施\n王宫巳充矣王亦不好士也何患\n　無士王曰寡人憂國爱民固願得士以治之王斗\n　曰王之憂國愛民不若王愛尺縠也\n\n王曰何謂也王斗曰王使人爲冠不使左右便\n　辟而使工者何也爲能之也今王治\n　齊非左右便辟無使也臣故曰不如愛尺縠也宣\n　生謝曰寡人有罪國家於是舉士五人任官齊國\n　大治\n\n齊人見田駢曰聞先生髙議設爲不宦\n而願爲役田駢曰子何聞之對曰臣\n聞之鄰人之女田駢曰何謂也對曰臣鄰人之女\n　設爲不嫁行年三十而有七子不嫁則不嫁然嫁\n　過畢矣今先生設爲不宦訾養千鍾\n\n徒百人不宦則然矣而富過畢矣田子\n　辭\n管燕得罪齊王謂其左右曰子孰而\n　與我赴諸侯乎左右黙然莫對管燕連然流\n　涕曰悲夫士何其易得而難用也田需\n　對曰士三食不得饜而君鵝鶩有餘食下\n　宫糅羅紈曳綺縠而士不得\n　以為縁且財者君之所䡖死者士之所重君\n　不肯以所䡖與士而責士以所重事君非士易得\n　而難用也\n\n　　閔王\n\n昭陽為楚伐魏覆軍殺將得八城\n　移兵而攻齊陳軫為齊王\n　使見昭陽再拜賀戰勝起而問楚之法覆軍殺将\n　其官爵何也昭陽曰官為上柱國爵為上執珪陳\n　軫曰異貴於此者何也曰唯令尹耳\n陳軫曰令尹貴矣主非置兩令尹也臣竊為公\n　譬可也楚有祠者賜其舍人\n巵酒\n舍人相謂曰數人飲之不足一人飲之有餘\n請畫地爲蛇先成者飲酒一人蛇先成引酒且飲\n乃左手持巵右手畫蛇曰吾能爲之足未成一人\n之蛇成奪其巵曰蛇固無足子安能爲之足遂飲\n其酒爲蛇足者終亡其酒今君相楚而攻魏破軍\n殺將得八城不弱兵欲攻齊齊畏公甚公以\n是爲名亦居足矣官之\n上非可重也戰無不勝而不知止者身且死爵且\n後歸猶爲蛇足也昭陽以爲然\n解軍而去\n秦攻趙趙令樓緩以五城求講於秦而與之伐齊齊\n王恐因使人以十城求講於秦樓子恐因以上黨\n二十四縣許秦王趙足之齊謂齊王曰\n王欲秦趙之解乎不如從合於趙趙必背秦背秦\n則齊無患矣\n齊將封田嬰於薛\n楚王聞之大怒將伐齊齊王有輟志\n公孫閈曰封之成與不非在齊也又將在\n楚閈說楚王令其欲封公也又甚於齊嬰子曰願\n委之於子公孫閈爲謂楚王曰魯宋事楚而齊不\n事者齊大而魯宋小王獨利魯宋之小不悪齊太\n何也夫齊之削地而封田嬰是其所以弱也願勿\n　止楚王曰善因不止\n\n靖郭君將城\n薛客多以諫靖郭君謂謁者無爲客通齊人有請\n　者曰臣請三言而已矣益一言臣請烹靖\n郭君因見之客趨而進曰海大魚因反走君曰客\n　有於此客曰鄙臣不敢以\n　死爲戲君曰亡更言之對曰君不聞大\n　魚乎網不能止鉤不能牽蕩而失水\n　則螻蟻得意焉今夫齊亦君之\n水也君長齊奚以薛爲夫齊雖隆薛之\n城到於天猶之無益也\n君曰善乃輟城薛\n靖郭君謂齊王曰五官之計\n\n不可不日聽也而數覽王曰說吾而\n厭之\n\n今與靖郭君\n靖郭君善齊貌辯\n齊貌辯之爲人也多疵\n門人弗說士尉以\n　証靖郭君靖郭君不聽士尉辭而去孟甞君\n又竊以諫靖\n　郭君大怒曰剗而類破吾家\n　苟可慊齊貌辯者吾無辭爲之\n於是舎之上舎\n令長子\n　御之旦暮進食數年宣威\n　王薨閔宣王立\n靖郭君之交大不善於閔宣王辭而之薛\n　與齊貌辯俱留無幾何齊貌辯辭而行請見閔宣\n　王靖郭君曰王之不說嬰甚公徃必得死焉齊貌\n　辯曰固不求生也請必行靖郭君不能止齊貌辯\n　行至齊閔宣王聞之藏怒以待之齊貌辯見閔宣\n　王曰子子曰靖郭君之所聽愛夫\n齊貌辯曰愛則有之聽則無有王之方爲太\n　子之時辯謂靖郭君曰太子相不仁過頥豕視\n\n若是者信反不若廢太\n　子更立衞姬嬰兒郊師靖郭君\n　泣而曰不可吾不忍也若聽辯而爲之必無今日\n　之患也此爲一至於薛昭陽請以數倍之地易薛\n　辯又曰必聽之靖郭君曰受薛於先王\n\n雖惡於後王吾獨\n　謂先王何且先王之廟在薛吾豈可以\n　先王之廟與楚乎又不肯聽辯此爲二閔宣王太\n　息動於顔色曰靖郭君之於寡人一至此乎\n　寡人少殊不知此客肯爲寡人來靖郭君乎齊貌\n辯對曰敬諾靖郭君衣宣威王之衣冠舞其劒\n閔宣王自迎靖郭君於郊望之而\n泣靖郭君至因請相之靖郭君辭不得巳而受之\n七日謝病強辭不得三日而聽當是時\n靖郭君可謂能自知人矣能自知人故人非之不\n爲沮此齊貌辯之所以外生\n樂患趣難者也\n\n秦伐魏陳軫合三晉而東謂齊王曰古之王者之伐\n　也欲以正天下而立功名以爲後世也今齊楚燕\n　趙韓梁六國之遞甚也不足以立功名適\n　足以強秦而自弱也非山東之上計也能危山東\n　者強秦也不憂強秦而遞相罷弱而兩歸其\n　國於秦此臣之所以爲山東之患天下爲秦\n　相割秦曽不出力\n　天下爲秦相烹秦曽不出薪何秦之智\n　而山東之愚邪願大王之察也古之五帝三王五\n　覇之伐也伐不道者今秦之伐天下不然必欲反\n　之主必死辱民必死虜今韓梁之目未嘗\n　乾而齊民獨不也非齊親而韓梁䟽也齊\n　逺秦而韓梁近今齊將近矣今秦欲攻梁絳安邑\n秦得絳安邑以東下河必表裏河山而東\n　攻齊舉齊屬之海南面而孤楚韓梁\n北向而孤燕趙齊無\n　所出其計矣願王熟慮之今三晉已合矣復爲兄\n　弟約而出銳師以戍梁絳安邑此萬丗之計也齊\n　非急以銳師合三晉必有後憂三晉合秦必不敢\n　攻梁必南攻楚楚秦搆難三晉怒齊不與已也必\n　東攻齊此臣之所謂齊必有大憂不如急以兵合\n　於三晉齊王敬諾果以兵合於三晉\n\n韓齊爲與國張儀以秦魏伐韓\n齊王曰韓吾與國也秦伐之吾將\n救之田臣思曰王之謀過矣不如聽之子噲與\n子之國百姓不戴諸侯弗與秦伐韓楚趙必\n救之是天下以燕賜我也\n王曰善乃許韓使者而還之韓自以得\n交於齊遂與秦戰楚趙果遽起兵而救韓齊因起\n兵攻燕三十日而舉燕國\n\n張儀爲秦連横\n說齊王曰天下強\n　國無過齊者大臣父兄殷衆富樂無過齊者然而\n　爲大王計者皆爲一時說而不顧萬世之利從人\n　說大王者必謂齊西有強趙南有韓魏負海之國\n　也地廣人衆兵強士勇雖有百秦將無奈我何大\n　王覧其說而不察其至實夫從人朋黨比周\n莫不以從爲可臣聞之齊\n　與魯三戰而魯三勝國以危亡隨其後\n雖有勝名\n　而有亡之實是何故也齊大而魯小今趙之與秦\n　也猶齊之於魯也秦趙戰於河漳之上\n再戰而再勝\n秦戰於畨吾之下再\n　戰而再勝秦四戰之後趙亡卒數十萬邯鄲僅存\n　雖有勝秦之名而國破矣是何故也秦強而趙弱\n　也今秦楚嫁子取婦爲昆弟之國韓獻\n　宜陽魏效河外趙入朝黽池\n割\n　河間以事秦大王不事秦秦驅韓魏\n　攻齊之南地悉趙渉河關\n指愽關\n臨菑即\n　墨非王之有也國一日𬒳攻雖欲\n　事秦不可得也是故願大王熟計之齊王曰齊僻\n　陋隱居託於東海之上未甞聞社稷之長利今大\n　客幸而教之請奉社稷以事秦獻魚\n　鹽之地三百於秦\n張儀事秦恵王恵王死武王立左右惡張儀曰儀事\n先王不忠言未已齊讓又至\n張儀謂武王曰儀有\n愚計願效之王王曰柰何曰爲社稷計者東方有\n大變然後王可以多割地今齊王甚憎\n張儀儀之所在必舉兵伐之故儀願乞不肖\n身而之梁齊必舉兵伐之齊梁之兵連於城下\n不能相去王以其間伐韓入三川出兵凾谷而\n無伐以臨周祭器必出\n挾天子按圖籍此王業也王曰善乃具革車三十\n乗納之梁齊果舉兵伐之梁王大恐張\n　儀曰王勿患請令罷齊兵乃使其舎人馮喜之楚\n　藉使之齊齊楚之事已畢因謂齊王王甚憎\n　張儀雖然厚矣王之託儀於秦王也齊王曰寡人\n　甚憎張儀儀之所在必舉兵伐之何以託儀也對\n　曰是乃王之託儀也儀之出秦因與秦王約曰爲\n　王計者東方有大變然後王可以多割地齊王甚\n　憎儀儀之所在必舉兵伐之故儀願乞不肖之身\n　而之梁齊必舉兵伐梁梁齊之兵連於城下不能\n　去王以其間伐韓入三川出兵函谷而無伐以臨\n　周祭器必出挾天子按圖籍是王業也秦王以爲\n　然與革車三十乗而納儀於梁而果伐之是王内\n自罷而伐與國廣鄰敵以自臨而信儀於\n秦王也此臣之所謂託儀也王曰善乃止\n\n犀首以梁與齊戰於承匡\n而不勝張儀謂梁王不用\n臣言以危國梁王因相儀儀以秦\n　梁之齊合橫親犀首欲敗謂衛君\n　曰衍非有怨於儀值所以爲國者不同耳\n君必觧衍衛君爲告儀儀許諾因\n　與之㕘坐於衛君之前犀首跪行爲儀千秋\n　之祝明日張子行犀首送之至於齊疆齊王聞之\n　怒於儀曰衍也吾讎而儀與之俱是必與\n儀鬻吾國矣遂不聽\n\n楚王死太子在齊質\n蘇子\n秦謂薛公曰君何不\n　留楚太子以市其下東國\n薛公曰不可我留太子郢中立王然則是我\n　抱空質而行不義於天下也蘇子秦曰不然郢中\n　立王君因謂其新王曰與我下東國吾爲王殺太\n　子不然吾將與三國共立之然\n　則下東國必可得也蘇子秦之事可以請\n　行可以令楚王亟入下東國可以益割於楚\n　可以忠太子而使楚益入地可以爲楚王走太子\n　可以忠太子使之亟去可以惡蘇子秦於薛公可\n　以爲蘇子秦請封於楚可以使人說薛公以善蘇\n　子可以使蘇子自解於薛公蘇子秦謂薛\n　公曰臣聞謀泄者事無功計不决者名不成今君\n　留楚太子者以市下東國也非亟得下東國者\n　則楚之計變變則是君抱空質而負名於天下也\n薛公曰善爲之柰何對曰臣請爲君之楚\n　使亟入下東國之地楚得成則\n　君無敗矣薛公曰善因遣之故曰可以請行也\n\n　謂楚王\n曰齊欲奉太子而立之臣觀薛公之留太子者\n　以市下東國也今王不亟入下東國則太子且倍\n　王之割而使齊奉巳楚王曰謹受命因獻下\n　東國故曰可以使楚亟入地也謂薛公曰楚之勢\n　可多割也薛公曰柰何請告太子其故\n使太子謁之君以忠太\n　子使楚王聞之可以益入地故曰可以益割於楚\n　謂太子曰齊奉太子而立之楚王請割地以留太\n　子齊少其地太子何不倍楚之割地而資齊齊必\n　奉太子太子曰善倍楚之割而延齊\n　楚王聞之恐益割地而獻之尚恐事不成故曰可\n　以使楚益入地也謂楚王曰齊之所以多割地者\n　挾太子也今已得地而求不止者以太子權王也\n故臣能去太子太子去齊無辭必不\n　倍於王也王因馳強齊而爲交齊辭\n　必聽王然則是王去讎而得齊交也楚王大說曰\n　請以國因故曰可以爲楚王使太子亟去\n　也謂太子曰夫剬楚者王也\n以空名市者太子也齊未必信太子之\n　言也而楚功見矣楚交成太子必危矣太子\n　其圖之太子曰謹受命乃約車而暮去故曰可以\n　使太子急去也蘇子秦使人請薛公曰夫勸留太\n　子者蘇子秦也蘇子秦非誠以爲君也且以便楚\n　也蘇子秦恐君之知之故多割楚以㓕\n　跡也今勸太子去者又蘇子\n　秦也而君弗知也臣竊爲君疑之薛公大怒於蘇\n　子秦故曰可以使人惡蘇子秦於薛公也又使人\n　謂楚王曰夫使薛公留太子者蘇子秦也奉王而\n　代立楚太子者又蘇子秦也割地因約者\n又蘇子秦也忠王而走太子者又\n　蘇子秦也今人惡蘇子秦於薛公之以其爲齊薄\n　而爲楚厚也願王之知之楚王曰謹受命因封蘇\n　子秦爲武貞君故曰可以爲蘇子\n　秦請封於楚也又使景鯉請薛公曰君之所以重\n　於天下者以能得天下之士而有齊權也今蘇子\n　秦天下之辯士也丗與少有君因\n不善蘇子秦則是圍塞天下士而不利說途也\n　夫不善君者且奉蘇子秦而於君之事殆矣\n　今蘇子秦善於楚王而君不蚤親則是與楚爲讎\n　也\n故\n　君不如因而親之貴而重之是君有楚也薛公因\n　善蘇子秦故曰可以爲蘇子秦說薛公以善蘇子\n　秦\n\n齊王夫人死有七孺子者皆近薛公欲知王所\n欲立乃獻七珥羙其一明日視羙珥所在\n勧王立爲夫人\n孟甞君將入秦止者千數而弗聽\n蘇代秦欲止之孟嘗\n君曰人事者吾巳盡知之矣吾所未聞者獨鬼事\n耳蘇代秦曰臣之來也固不敢言人事也固且以\n鬼事見君孟甞君見之謂孟甞君曰今臣來過於\n淄上有土偶人\n與挑梗\n\n相與語桃梗謂土\n　偶人曰子西岸之土也挺子以爲人\n至歳八月降雨下\n淄水至則汝殘矣土偶曰不然吾西岸之\n　土也土則復西岸耳今子東國之桃梗也刻削子\n　以爲人降雨下淄水至流子而去則子漂漂者將\n　如何耳今秦四塞之國譬如\n　虎口而君入之則臣不知君所出矣孟甞君乃止\n\n孟甞君在薛\n荆人攻之淳于髠爲齊使於荆還反過薛孟甞君\n令人體貌而郊迎之謂淳于髠\n　曰荆人攻薛夫子弗憂文無以復侍矣淳于\n髠曰敬聞命至於齊畢報王曰何見於\n荆對曰荆甚固而薛亦不量其力王曰何謂\n也對曰薛不量其力而爲先王立淸廟\n荆固而攻之清廟必危故曰薛\n　不量力而荆亦甚固齊王和其顔色曰嘻\n先君之廟在\n焉疾興兵救之顛蹶之請\n言也\n\n孟甞君讌坐謂三先生曰願聞先生有\n　以補文闕者也一人曰訾天下\n　之主有侵君者臣請以\n　臣之血湔其袵田瞀曰車軼之所能至\n請掩足下之短者誦足下之\n　長千乗之君萬乗之相其欲有君也如使\n　而弗及也滕勝臀\n曰臣願以足下之府庫\n　財物收天下之士能爲君决疑應卒若魏文\n　下之兵以攻齊是人謂君曰孟甞君不知臣不肖\n　以臣欺君且臣聞齊衛先君刑馬\n　壓羊盟曰齊衛\n　後丗無相攻伐有相攻伐者令其命如此今君約\n　天下之兵以攻齊是足下背先君盟約而欺孟甞\n　君也願君勿以齊爲心君聽臣則可不聽臣若臣\n　不肖也輙以頸血湔足下衿\n衛君乃止齊人聞之曰孟甞君可語\n善爲事矣轉禍爲功\n\n孟甞君有舎人而弗說欲逐之魯連謂孟甞君\n　曰猿獮猴錯木據水則不\n若魚鼈處歷險\n乗危則騏驥不如狐狸曹沫之奮三尺之劒\n　一軍不能當使曹沬\n釋其三尺之劒而操銚鎒與農人居壠畒之中\n則不若農夫故物\n舎其所長之其所短堯亦有所不及矣今使\n　人而不能則謂之不肖教人而不能則謂之拙拙\n則罷之不肖則棄之使人有棄逐不相與處\n而來害相報者\n豈非丗之立教首也哉孟甞君曰\n善乃弗逐\n孟甞君出行國至楚獻象床\n郢之登徒\n直使送之\n不欲行見孟甞君門人公孫戌曰臣郢\n　之登徒也直送象床象床之直千金傷此若髪漂\n賣妻子不足償之足下能\n　使㒒無行先人有寶劔願得獻之公孫戍曰諾\n　入見孟甞君曰君豈受楚象床哉孟甞君曰然公\n　孫戌曰臣願君勿受孟甞君曰何哉公孫戌曰小\n　國所以皆致相印\n　於君者聞君於齊能振逹貧窮有存亡繼絶之義\n　小國英傑之士皆以國事累君\n說君之義慕君之廉也今君到楚而受\n　象床所未至之國將何以待君臣戌願君勿受孟\n　甞君曰諾公孫戌趨而去未出至中閨\n　君召而返之曰子教文無受象床甚善今何舉足\n　之髙志之揚也公孫戌曰臣有大喜三重之寶劒\n　一孟甞君曰何謂也公孫戌曰門下百\n　數莫敢入諌臣獨入諌臣一喜諌而得聽臣二喜\n　諌而止君之過臣三喜輸象床郢之登徒不\n　欲行許戌以先人之寶劒孟甞君曰善受之乎公\n孫戌曰未敢曰急受之因書門版曰有能揚文之\n名止文之過私得寶於外者疾入諌\n\n齊人有馮煖者貧乏不能自\n存使人屬孟甞君願寄食門下孟甞君曰客\n何好曰客無好也曰客何能曰客無能也孟甞君\n笑而受之曰諾左右以君賤之也食以草具\n居有頃倚柱彈其劔\n歌曰長鋏歸來乎\n食無魚左右以告孟甞君曰食之比門\n　下之客\n居有頃復彈其鋏歌曰長鋏歸來乎出無車左\n　右皆笑之以告孟甞君曰爲之駕比門下之車客\n於是乗其車掲其劔過其友曰孟\n　甞君客我後有頃復彈其劒鋏歌曰長鋏歸\n　來乎無以爲家左右皆惡之以爲\n　貪而不知足孟甞君問馮公有親乎對曰有老母\n　孟甞君使人給其食用無使乏於是馮煖不復歌\n　後孟甞君出記問門下諸客誰習計㑹\n能爲\n　文收責於薛者乎馮煖署曰能孟\n　甞君怪之曰此誰也左右曰乃歌夫長劒歸來者\n　也孟甞君笑曰客果有能也吾負之\n　未甞見也請而見之謝曰文倦於是\n憒於憂而\n　性懧愚沉於國家之事開罪於先生\n先生不羞乃有意欲爲收\n　責於薛乎馮煖曰願之於是約車治裝載劵契而\n　行辭曰責畢收以何市而反孟甞\n　君曰視吾家所寡有者驅而之薛使吏召諸民當\n　償者悉來合劵劵徧合赴\n矯命\n以責賜諸民因燒其劵民稱萬歳\n　長驅到齊晨而求見孟甞君怪其疾也衣冠\n　而見之曰責畢收乎來何疾也曰收畢矣以何市\n　而反馮煖曰君云視吾家所寡有者臣竊計\n　君宫中積珍寳狗馬實外廐美人充下陳君\n　家所寡有者以義耳竊以爲君市義孟甞君曰市\n　義奈何曰今君有區區之薛不拊愛子其民\n因而賈利之臣竊矯君命以責賜諸民因燒其\n　劵民稱萬歳乃臣所以爲君市義也孟甞君乃\n說曰諾先生休矣後朞年齊王謂孟甞\n　君曰寡人不敢以先王之臣爲臣\n孟甞君就國於薛未至百里民\n　扶老攜㓜迎君道中終正日孟甞\n　君顧謂馮煖先生所爲文市義者乃今日見之馮\n　煖曰狡兎有三窟僅今得免其死耳今\n　有一窟未得髙枕而卧也請爲君復鑿二窟孟甞\n　君予車五十乗金五百斤西遊於梁謂梁恵\n　王曰齊放其大臣\n　孟甞君於諸侯諸侯先迎之者富而\n　兵強於是梁王虚上位以故相爲上將軍\n遣使者黄金千斤車百乗往聘孟\n　甞君馮煖先驅誡孟甞君曰千金重幣也百乗顯\n　使也齊其聞之矣梁使三反孟甞君固辭不往也\n　齊王聞之君臣恐懼遣太傅齎黃金千\n　斤文車二駟服劔一封書一\n謝孟甞君曰寡人不祥𬒳於宗廟之\n　祟沉於謟䛕之臣開罪於君寡人不足爲也願君\n　顧先王之宗廟姑反國綂萬人乎馮煖誡\n　孟甞君曰願請先王之祭器立宗廟於薛\n廟成還報孟甞君曰三窟\n　已就君姑髙枕爲樂矣孟甞君爲相數十年無纎\n　介之禍者馮煖之\n計也\n\n孟甞君逐於齊而復反\n譚拾子迎之於境謂孟甞曰君得\n無有所怨於齊士大夫孟甞君曰有君滿意殺之\n乎孟甞君曰然譚拾子曰事有必至\n理有固然君知之乎孟甞君曰不知譚拾子曰事\n之必至者死也理之固然者富貴則就之貧賤則\n去之此事之必至理之固然者請以市諭市朝則\n滿夕則虚非朝愛市而夕憎之也求存故往\n亡故去願君勿怨孟甞君乃取所怨五百牒\n削去之不敢以爲言\n\n蘇子秦自燕之齊見\n　於章華南門\n齊王曰嘻\n　子之來也秦使魏冉致帝子以爲何如對\n　曰王之問臣也卒而而患之所從往\n者微今不聽是恨秦也\n聽之是恨天下也不如聽之以為卒\n秦勿庸稱也以爲天下秦稱之\n　天下聽之王亦稱之先後之事帝名爲無傷也\n秦稱之而天下不聽王因勿稱其\n　於以收天下此大資也\n\n蘇子秦謂齊王曰齊秦立爲兩帝王\n以天下爲尊秦乎且尊齊乎王曰尊秦釋帝\n則天下愛齊乎且愛秦乎王曰愛齊而憎秦兩帝\n　立約伐趙孰與伐宋之利也對曰代宋利\n對曰夫約然\n與\n　秦爲帝而天下獨尊秦而輕齊齊釋帝則天下愛\n　齊而憎秦伐趙不如伐宋之利故臣願王明釋帝\n　以就天下倍約儐秦\n勿使爭重而王以其間舉宋夫有宋則衛之陽\n　城危有淮北\n則楚之東國危\n　有濟西則趙之河東危有隂\n　平陸則梁門不啓故釋帝\n　而貳之以伐宋之事則國重而\n　名尊燕楚以刑服天下不敢\n　不聽此湯武之舉也敬秦以爲名而後使天\n　下憎之此所謂以卑易尊者也願王之熟慮之也\n\n蘇子秦說齊閔王曰臣聞\n用兵而喜先天下者憂約結而喜主怨者孤\n夫後起者藉也\n而逺怨者時也是以\n聖人從事必藉於權而\n務興於時夫權藉者萬物之率也而時勢\n者百事之長也故無權藉倍時勢而能事成\n者寡矣今雖干將莫邪\n非得人力則不能割劌矣\n　堅箭利金不得弦機之利則不能逺殺矣矢非不\n　銛而劔非不利也何則權藉不在焉何以知\n　其然也昔者趙氏襲衛車舍人不休傳\n衛國城割平衛八門土而二門\n　墮矣此亡國之形也衛君跣行告遡於魏\n魏王身被甲\n　底劔挑趙索戰邯鄲之中騖河山之\n　間亂衞得是藉也亦收餘甲而北面殘剛平墮中\n　牟之郭\n衛非強於趙也譬之衛\n　矢而魏弦機也藉力魏而有河東之地\n趙氏懼楚人救趙而伐魏戰於\n　州西出梁門軍舍林中馬飲於大\n　河趙得是藉也亦襲魏之河北燒棘蒲\n\n溝隊黃城\n\n故剛平之殘也中牟之墮也黃城之隊\n　也棘蒲溝之燒也此皆非趙魏之欲也然二國勸\n　行之者何也衛明於時權之藉也今丗之爲國者\n　不然矣兵弱而好敵強國罷而好衆怨\n事敗而好鞠之兵弱而憎下人也\n地狹而好敵大事敗而好長詐行\n　此六者而求霸則逺矣臣聞善爲國者順民之意\n　而料兵之能然後從於天下故約不爲人主\n　怨伐不爲人挫強如此則兵不費權不\n　輕地可廣欲可成也昔者齊之與韓魏伐秦\n　楚也\n戰非甚疾也分地又非多韓魏\n　也然而天下獨歸咎於齊者何也以其爲\n　韓魏主怨也且天下徧用\n　兵矣齊燕戰而趙氏兼中山秦楚戰韓魏不休而\n　宋越專用其兵此十國者皆以相敵爲意而獨\n　舉心於齊者何也約而好主怨伐而好挫強也且\n　夫強大之禍常以王人爲意也夫弱小之殃\n　常以謀人爲利也是以大國危小\n　國滅也大國之計莫若後起而重伐不義\n夫後起之藉與多而兵\n　勁則是事以衆強敵適\n罷寡也兵必立也事不塞天下之心\n　則利必附矣大國行此則名號不攘而至霸\n　王不爲而立矣小國之情莫如謹僅\n靜而寡信諸侯謹僅靜則四鄰不\n　反寡信諸侯則天下不賣外不賣内不反則稸積\n㯽禍朽腐而不用幣帛\n　矯蠧\n而不服矣小國道此\n　則不祠而福矣不貸而見足矣故曰祖\n　仁者王立義者霸用兵窮者亡何以知其然也昔\n　呉王夫差以強大爲天下先強襲郢\n　而棲越身從諸侯之君而卒身死國亡爲天\n　下戮者何也此夫差平居而謀王強大而喜先天\n　下之禍也昔者萊莒好\n陳蔡好詐莒恃越而滅蔡\n　恃晉而亡此皆内長詐外信諸侯之殃也由此觀\n　之則強弱大小之禍可見於前事矣語曰騏驥之\n　衰也駑馬先之孟賁之倦也女子勝之夫駑馬女\n　子筋力骨勁非賢於騏驥孟賁也何則後起之藉\n　也今天下之相與也不並滅\n有能而案兵而後起寄怨而誅不直\n微用兵而寄於義\n\n則亡天下可跼足而須也明於諸侯之故\n　察於地形之理者不約親不相質而固不趨\n　而疾衆事而不反交割而不相憎\n　俱強而加以親何則形同憂而兵趨利也\n何以知其然\n　也昔者燕齊戰於桓之曲燕不勝\n　十萬之衆盡胡人襲燕樓煩數縣取其牛\n　馬夫胡之與齊非素親也而用兵又非約\n　質而謀燕也然而甚於相趨者何也何則形\n　同憂而兵趨利也由此觀之約於同形則利長後\n　起則諸侯可趨役也故明主察相\n誠欲以霸王也爲志則戰攻非所先戰者\n　國之殘也而都縣之費也\n殘費巳\n　先而能從諸侯者寡矣彼戰者之爲殘也士聞戰\n　則輸私財而富軍市輸飲食而待死士\n　令折轅而炊之殺牛而觴士則是\n　路君之道也\n中人禱祝君翳醸\n通都小縣置社有市之\n　邑莫不正事而奉王則此虚中之計也\n　夫戰之明日屍死扶傷雖若有功也軍出費\n　中哭泣則傷主心矣死者破家而葬夷傷者空財\n　而共藥完者内酺而華樂故其\n　費與死傷者鈞故民之所費也十年之田而\n　不償也軍之所出矛㦸折\n鐶鉉絶傷弩破車罷\n　馬亡矢之太半甲兵之具宫之所私出也\n士大夫之所匿厮養士之所竊\n十年之田而不償也天下有此再費者而\n　能從諸侯者寡矣攻城之費百姓理䄡蔽\n舉衝檐\n家雜緫身窟穴中\n　罷於刀金而士困於土功將不釋甲㫷數而\n　能㧞城者爲亟耳上倦於教士斷於兵\n故三下城而能勝敵者寡矣故曰彼戰攻者非\n　所先也何以知其然也昔智伯瑶攻范中行氏殺\n　其君滅其國又西圍晉陽吞併二國而憂一主\n此用兵之盛也然而智伯卒身死國亡爲天下\n　笑者何謂也兵先戰攻而滅二子之患也\n昔者中山悉起而迎燕趙南戰於長子敗趙氏\n　北戰於中山克燕軍殺其將夫中山千乗之國也\n　而攻萬乗之國二再戰比勝此用兵之上節\n　也然而國遂亡君臣於齊者\n何也不嗇於戰攻之患也由此觀\n　之則戰攻之敗可見於前事矣仐丗\n　之所謂善用兵者終戰此勝而守不可㧞\n天下稱爲善一國得而保之則\n　非國之利也臣聞戰大勝者其士多死而兵益弱\n　守而不可拔者其百姓罷而城郭露夫\n　士死於外民殘於内而城郭露於境則非王之樂\n　也今夫鵠的非咎罪於人也\n便弓引弩而射之\n中者則善不中則愧少長\n　貴賤則同心於貫之者何也惡其示人以難也\n今窮戰比勝而守必不\n　㧞則是非徒示人以難也又且害人者也然則天\n　下仇之必矣夫罷士露國而多與天下爲仇則明\n　君不居也素用強兵而弱之則察\n　相不事彼明君察相者則五兵\n　不動\n而諸侯從辭讓而重\n　賂至矣故明君之攻戰也甲兵不出於軍而敵國\n　勝衝櫓不施而邊城降士民不知而王業至矣彼\n　明君之從事也用財少曠曰逺而利長者\n故曰兵後起則諸侯可趨役也臣之所聞\n　攻戰之道非師者雖有百萬之軍比之\n　堂上\n雖有闔閭呉起之將\n禽之戸内千丈之城㧞之尊爼之間\n　百尺之衝折之袵席之上故鍾皷竽瑟\n　之音不絶地可廣而欲可成和樂倡優侏儒之笑\n不乏諸侯可同日而致也故名配天\n　地不爲尊利制海内不爲厚\n　故夫善爲王業者在勞天下而自逸亂天下而自\n　安諸侯無成謀則其國無宿憂也\n何以知其然也佚治在我\n　勞亂在天下則王之道也銳兵來則拒之患至則\n　趨之使諸侯無成謀則其國無宿憂矣何\n　以知其然也矣昔者魏王擁土\n　千里帶甲三十六萬恃其強而㧞邯鄲西\n　圍定陽又從十二諸侯朝天子以西謀秦秦\n　王恐之寢不安席食不甘\n　味令於境内盡堞中爲戰具競竟\n爲守備爲死士置將以待魏\n　氏衛鞅謀於秦王曰夫魏氏其功大而令行於天\n　下有十二諸侯而朝天子其與必衆故以一秦而\n　敵大魏恐不如王何不使臣見魏王則臣請必北\n　魏矣秦王許諾衛鞅見魏王曰大王之功大矣令\n　行於天下矣今大王之所從十二諸侯非宋衛也\n　則鄒魯陳蔡此固大王之所以鞭箠使也不\n　足以王天下大王不若北取燕東伐齊則趙必從\n　矣西取秦南伐楚則韓必從矣大王有伐齊楚心\n　而從天下之志則王業見矣大王不如先行\n　王服然後圖齊楚魏王說於衛鞅之言也故\n　身廣公宫制丹衣柱建九斿\n　從七星之旟\n\n此天子\n　之位也而魏王處之於是齊楚怒諸侯奔齊齊人\n　伐魏殺其太子覆其十萬之軍魏王大恐跣行\n按兵於國而東次於齊然後天下\n　乃舍之當是時秦王垂拱而受西河之外\n而不以徳魏王故曰衛鞅之\n　始與秦王計也謀約不下席言於尊爼之間謀成\n　於堂上而魏將巳禽於齊矣衝櫓未施而西河之\n　外已入於秦矣此臣之所謂比之堂上禽\n　將戸内㧞城於尊爼之間折衝席上者也\n\n齊負郭之民有孤狐咺者\n正議閔王斮之檀\n　衢百姓不附齊孫室子陳舉\n直言殺之東閭宗室離心司馬穰苴\n\n爲\n　政者也殺之大臣不親以故燕舉兵使昌國君\n將而擊之齊使向子\n　將而應之齊軍破向子輿一乗亡逹子收餘\n　卒復振與燕戰求所以賞償者閔\n　王不肯與軍破走王奔莒淖齒數之\n　曰夫千乗博昌之間方數百里雨血霑\n　衣王知之乎王曰不知嬴愽之間\n地圻至泉王知之乎王曰不知人有當闕而\n　哭者求之則不得去之則聞其聲王知之乎\n　王曰不知淖齒曰天雨血\n　霑衣者天以告也地坼至泉者地以告也人有當\n　闕而哭者人以吿也天地人皆以吿矣而王不知\n　戒焉何得無誅乎於是殺閔王於鼓里太子\n乃解衣免服逃太史之家爲漑園\n　君王后太史后氏女\n知其貴人善事之田單以即\n　墨之城破亡餘卒破燕兵紿騎刼\n遂以復齊遽迎太子於莒立之以\n爲王襄王即位立君王\n后以爲后生齊王建\n王孫賈年十五事閔王王出走失王之處其母曰女\n　朝出而晚來則吾倚門而望女暮出而不還則吾\n倚閭而望女今事王王出走女不知其處女尚何\n　歸王孫賈乃入市中曰淖齒亂齊國\n　殺閔王欲與我誅者袒右市人從\n　者四百人與之誅淖齒刺而殺之\n\n　　　襄王\n燕攻齊取七十餘城唯莒即墨未下齊田單以即墨\n　破燕殺騎刼初燕將攻下聊城\n人或讒之\n燕將懼誅遂保守聊城不敢歸田\n單攻之歳餘士卒多死而聊城不下魯連乃為\n　書約之矢以射城中遺燕將曰吾聞之智\n者不倍時而棄利勇士不怯死而滅\n　名忠臣不先身而後君今公行一朝之忿不顧燕\n　王之無臣非忠也殺身亡聊城而威不信於齊\n非勇也功廢名滅後丗無稱非智也故智者不再\n　計勇士不怯死今\n　死生榮辱尊卑貴賤比其一時也\n願公之詳計而無與俗同也且楚攻南陽\n魏攻平陸\n齊無南面之心\n以爲亡南\n　陽之害不若得濟北之利故定計而堅守之今秦\n　人下兵魏不敢東面横秦之勢\n　合則楚國之形危且棄南陽斷右壤\n存濟北計必爲之今楚魏交退燕救不\n　至齊無天下之規與聊\n　　城共據朞年之敝即臣見公之不能得也\n齊必决之於聊城公無再計彼燕國大亂君臣\n　　過計上下迷惑栗腹以十萬之衆五折於\n　　外萬乗之國被圍於趙壤削主困爲天下戮\n\n公聞之乎今燕王方寒心\n　　獨立大臣不足恃國敝旤多民心無所歸今公又\n　　以聊城之民距全齊之兵朞年\n　　不解是墨翟之守也\n食人炊骨士無反\n　　北之心是孫臏呉起之兵也能已見於天下矣故\n　射桓公中鈎篡也遺公子紏而不能死怯也\n　束縛桎梏辱身也此三行者郷里不通也\n　丗主不臣也使管仲終窮抑幽囚而\n　不出慙耻而不見窮年没壽不免爲辱人賤行矣\n　然管子并三行之過據齊國之政一\n　匡天下九合諸侯爲五霸首名髙天下光照鄰國\n　曹沬爲魯君將三戰三北而䘮地千里使曹子之\n　足不離陳計不顧後出必死而不生則不\n　免爲敗軍禽將曹子以敗軍禽將非勇也功廢名\n　滅後丗無稱非智也故去三北之耻退而與魯君\n　計也曹子以爲遭\n齊桓公有天下朝諸侯\n\n　曹子以一劒之任刼桓公於壇位之上顔色不變\n　而辭氣不悖三戰之所䘮一朝而反之天下震動\n　驚駭威信呉楚傳名後丗若此二公者非不能行\n　小節死小耻也以爲殺身絶丗功名不立非智也\n　故去忿恚之心而成終身之名除感忿之耻\n　而立累丗之功故業與三王爭流名與天壤相敝\n　也公其圖之燕將曰敬聞命矣因罷兵\n　倒韣至讀而去故解\n　齊國之圍救百姓之死仲連之說也\n\n燕攻齊齊破閔王奔莒淖齒殺閔王田單守即墨之\n　城破燕兵復齊墟襄王爲太子徴\n齊巳破燕田單之立疑齊國\n　之衆皆以田單爲自立也襄王立田單相之過菑\n　水有老人渉菑而寒出不能行坐於沙中田\n　單見其寒欲使後車分衣無可以分者單解裘而\n　衣之襄王惡之曰田單之施將欲以取我國乎不\n　早圖之恐後之左右顧無人巖下有貫珠者\n襄王呼而\n　問之曰女聞吾言乎對曰聞之王曰女以爲何若\n　對曰王不如因以爲已善王嘉單之善下令曰寡\n　人憂民之飢也單收而食之寡人憂民之寒也單\n　解裘而衣之寡人憂勞百姓而單亦憂之稱寡人\n　之意單有是善而王嘉之善單之善亦王之\n　善巳王曰善乃賜單牛酒嘉其行後數日貫珠者\n　復見王曰王至朝日冝召田單而揖之於庭口勞\n　之乃布令求百姓之飢寒者收糓之乃使人\n　聽於閭里聞丈夫之相舉\n與語曰田單之愛人嗟乃王之教澤也\n\n貂勃常惡田單曰安平君小人也\n安平君聞之故\n爲酒而召貂勃曰單何以得罪於先生故常見譽\n　於朝貂勃曰跖之狗吠堯\n非貴跖而賤堯也狗固吠非\n　其主也且今使公孫子賢而徐子不肖然而使公\n　孫子與徐子鬪徐子之狗猶由\n　將攫公孫子之腓而噬之也若\n　乃得去不肖者而爲賢者狗豈特攫其腓而噬之\n　耳哉安平君曰敬聞命明日任之於王王\n　有所幸臣九人之屬欲傷安平君相與語於王曰\n　燕之伐齊之時楚王使將軍將萬人而佐\n　齊今國已定而社稷巳安矣何不使使者謝於楚\n　王王曰左右孰可九人之屬曰貂勃可貂\n　勃使楚楚王受而觴之數日不反九人之屬相與\n　語於王曰夫一人身而牽留萬乗者豈不以據勢\n　也哉且安平君之與王也君臣無\n　禮而上下無别且其志欲爲不善\n　内收百姓循撫其心振窮𥙷不足布德於民\n　外懐戎翟天下之賢士隂結諸侯之雄俊豪\n　英其志欲有爲也願王之察之異日而\n　王曰召相單來田單免冠徒跣肉袒而進\n退而請死罪五日而王曰子無\n　罪於寡人子爲子之臣禮吾爲吾之王禮而巳矣\n　貂勃從楚來王賜諸前酒酣\n王曰召相田單而來貂勃避席稽首曰王惡\n　得此亡國之言乎王上者孰與周文王王曰吾不\n　若也貂勃曰然臣固知王不若也下者孰與齊桓\n　公王曰吾不若也\n　貂勃曰然臣固知王不若也然則周文王得吕望\n　以爲太公桓公得管夷吾以爲仲父今王得安平\n　君而獨曰單且自天地之闢民人之治\n爲人臣之功者誰有厚於安平君者哉而王曰\n　單單惡得此亡國之言乎且王不能守乎王之社\n　稷燕人興師而襲齊墟王走而之城陽之山中\n安平君以惴惴之即墨三里之\n　城五里之郭敝卒七千禽其司馬而反\n　千里之齊安平君之功也當是時也闔城陽而王\n城陽天下\n莫之能止然而計之於道歸之於義以爲不\n　可故爲棧道木閣而迎王與后於城陽\n　山中中山王乃得反子臨百姓今國\n　巳定民已安矣王乃曰單單且嬰兒\n之計不爲此王不亟殺此九子者以謝安平君不\n然國危矣王乃殺九子而逐其家益封安平君以\n夜邑萬戸\n\n田單將攻狄\n往見魯仲子仲子曰將軍攻狄不能下\n也田單曰臣以五里之城七里之郭破亡餘卒破\n萬乗之燕復齊墟攻狄而不下何也上車弗謝而\n去遂攻狄三月而不克之也齊嬰兒謡曰大冠若\n　箕脩劔拄頥攻狄不能下壘枯丘\n\n田單乃懼問魯仲子\n　曰先生謂單不能下狄請問其說魯仲子曰將軍\n　之在即墨坐而織蕢立則杖揷爲士\n　卒倡曰可往矣宗廟亡矣亡日尚矣\n歸於何黨矣\n當此之時\n　將軍有死之心而士卒無生之氣聞若言莫\n　不揮泣奮臂而欲戰此所以破燕也當今將軍東\n　有夜邑之奉西有菑上之虞黃金橫帶而馳乎淄\n　澠之間有生之樂無死之心所\n　以不勝者也田單曰單有心先生志之矣明日乃\n　厲氣循城立於矢石之所乃援枹鼓之\n　狄人乃下\n\n孟甞君爲從\n\n公孫弘謂孟\n甞君曰君不如以使人先觀秦\n　王意者秦王帝王之主也君恐不得爲臣\n奚暇從以難之意者秦王不肖之主也君從\n　以難之未晚孟甞君曰善願因請公往矣公孫弘\n敬諾以車十乗之秦昭王聞之而欲愧之以辭\n公孫弘見昭王曰薛公之地大小幾何公孫弘\n　對曰百里昭王笑而曰寡人地數千里猶\n　由未敢以有難也今孟甞君之\n　地方百里而因欲以難寡人猶由可乎公孫弘對\n　曰孟甞君好人大王不好人昭王曰孟甞君\n　之好人也奚如公孫弘曰義不臣乎天子不友乎\n　諸侯得志不慙爲人主不得志不肯爲人臣如此\n　者三人而治可爲管啇之\n　師說義聽行能致其主霸王如\n　此者五人萬乗之嚴主也辱其使者退而目刎\n必以其血洿其衣如臣者十人昭王笑而謝\n之曰客胡爲若此寡人直與客論耳寡人善孟甞\n君欲客之必諭寡人之志也公孫弘曰\n敬諾公孫弘可謂不侵矣昭王大國\n也孟甞千乗也立千乗之義而不可陵可謂足使\n矣\n\n魯仲連謂孟甞君曰君好士未也\n雍門子\n養椒亦\n陽得子養飲食衣裘興\n　之同皆得其死今君之家富於二公而\n　士未有爲君盡游者也君曰文不\n　得是二人故也使文得二人文豈獨不得盡\n　對曰君之廐馬百乗無不被繡衣而食菽粟者豈\n　有麒麟騄耳哉後宫十妃皆縞紵\n食梁肉豈\n　有毛廧西施哉色與馬取於今之丗士何必待古\n　哉故曰君\n　之好士未也\n\n　　　王建\n秦攻趙長平齊楚救之秦計曰齊楚救趙親\n則將退兵不親則且遂攻之趙無以食請粟於\n齊而齊不聽蘇子秦謂齊王曰不\n如聽之以却秦兵不聽則秦兵不却是秦之計中\n而齊楚燕之計過矣且趙之於\n齊楚燕齊隱蔽也\n猶齒之有唇也唇亡則齒寒今\n　日亡趙則明日及齊楚矣且夫救趙之務\n冝若奉漏甕沃燋釡夫救趙髙義也却秦兵\n顯名也義救亡趙威却強秦兵不務爲此而務愛\n　粟則爲國計者過矣\n\n或謂齊王曰周韓西有強秦東北有趙魏秦伐周韓\n　之西趙魏不伐周韓爲割\n韓却周害也及韓却周\n　害割之後趙魏亦不免與秦\n　爲患矣今齊應\n秦伐趙魏則亦不果於趙魏之應秦而伐周韓\n今齊入於秦而伐趙魏\n趙魏亡之後秦東靣而伐齊\n　齊安得救於天下乎\n\n國子曰秦破馬服君之師圍邯鄲齊魏亦佐秦\n伐邯鄲齊取淄䑕魏取伊氏公子無忌\n爲天下循便計\n\n殺晉鄙率魏兵以救\n邯鄲之圍\n\n使秦弗有而失天下是齊入於魏而救\n　邯鄲之功也安邑者魏之柱\n　國也晉陽者趙之柱國也鄢郢者楚之\n　柱國也故三國欲與\n　秦壤界秦伐魏取安邑伐趙取晉陽\n　伐楚取鄢郢矣覆福\n三國之軍君兼二周之地舉韓氏取其地\n　且天下之半今又刦趙魏䟽中國封\n　衛之東野兼魏之河内絶趙之\n　東陽則趙魏亦危矣趙魏危則非齊之利也韓魏\n　趙楚之志恐秦兼天下而臣其君故專兵一志以\n　逆秦三國之與秦壤界而患急齊不與秦壤\n　界而患緩是以天下之勢不得不事齊也故秦得\n齊則權重於中國趙魏楚得齊則足以敵秦故秦\n楚趙魏得齊者重失齊者輕齊有此\n　勢不能以重於天下者何也其用者過也\n\n齊王使使者問趙威后書未發威\n　后問使者曰歳亦無恙邪民亦無恙耶王亦\n　無恙耶使者不說曰臣奉使使威后今不問王而\n　先問歳與民豈先賤而後尊貴者乎威后曰不然\n　苟無歳何有民茍無民何有君故有問舎本而問\n　末者耶乃進而問之曰齊有處士曰鍾離子\n\n無恙耶是其爲人也有糧者\n　亦食無糧者亦食有衣者亦衣無衣者亦衣是助\n　王養其民者也何以至今不業也\n　葉陽子\n　無恙乎是其爲人哀鰥寡䘏孤獨振困窮𥙷不足\n　是助王息其民者也何以至今不業也北宫\n　之女嬰兒子無恙耶徹其環瑱至老不\n　嫁以養父母是皆率民而出於孝情者也胡\n　爲至今不朝也此二士弗業一女不朝何以\n　王齊國子萬民乎於陵子仲\n\n　尚存乎是其爲人也上不臣於王下不治其家中\n　不索交諸侯此率民而出於無用者何爲至今不\n　殺乎\n\n齊閔王之遇殺其子法章變姓名爲莒太史家庸夫\n太史敫女竒法章之狀貌\n　以爲非常人憐而常竊衣食之與私焉莒中及齊\n　亡臣相聚求閔王子欲立之法章乃自言\n於莒共立法章爲襄王襄王立以太史氏女爲王\n后生子建太史敫曰女無媒而嫁者非吾種也汙\n　吾丗矣終身不覩君王后賢不以不覩之故失人\n　子之禮也襄王卒子建立爲齊王君王后事秦謹\n　與諸侯信以故建立四十有餘年不受兵\n\n秦昭王\n始皇甞遣使者遺君王后玉連環\n　曰齊多智而解此環不君王后以示羣臣羣臣不\n　知解君王后引錐椎破之謝秦使曰謹以解矣及\n　君王后病且卒誡建曰群臣之可用者某建曰請\n　書之君王后曰善取筆牘受言君王后曰老\n　婦已忘矣君王后死後后勝\n相齊多受秦間金玉使賔客入秦皆爲變\n　辭勸王朝秦不修攻戰之備\n\n齊王建入朝於秦雍門司馬前曰所爲立王者爲社\n稷耶爲王立王耶王曰爲社稷司馬曰爲社稷立\n王王何以去社稷而入秦齊王還車而反即墨大\n夫聞與雍門司馬諌而聽之則以爲\n可可爲謀即入見齊王\n曰齊地方數千里帶甲數十百萬夫三晉\n大夫皆不便秦而在阿鄄之間者百數王收而與\n之十百萬之衆使收三晉之故地即臨\n晉之關可以入矣鄢郢大夫不欲爲秦\n而在城南下者百數王收而與之十百萬之\n師使收楚故地即武關可以入矣\n如此則齊威可立秦國可亡矣舎南面之稱\n制乃西面而事秦爲大\n王不取也齊王不聽秦使陳馳\n誘齊王内之約與五百里\n之地齊王不聽即墨大夫而聽陳馳遂入秦\n處之共松栢之間餓而死先是齊\n爲之歌曰松耶栢耶住建共者客邪\n\n　　　　凡五十九章\n　　　　至正乙巳前藍山書院山長劉鏞重校勘\n"}
{"id": "KR2e0003_005", "series": "KR2e0003", "text": "　　　　　　　　縉　雲鮑　彪　校注\n　　　　　　　　東　陽　呉　師道　重校\n　　楚\n\n　　　宣王\n齊楚搆難宋請中立齊急宋\n宋許之子象爲楚謂宋王\n曰楚以緩失宋將法齊之急\n也齊以急得宋後將常急矣是從齊而攻楚之未\n　必利也齊戰勝楚勢必危宋不勝是以弱宋干強\n楚也\n而令兩萬乗之國常以急求所\n欲國必危矣\n邯鄲之難\n昭奚恤謂楚\n王曰王里不如無救趙而以強魏\n魏強其割趙必深矣趙不能聽則必堅守是兩敝\n也景舎曰不然昭奚恤不知也夫魏之\n攻趙也恐楚之攻其後也今不救趙趙有亡形而\n魏無楚憂是楚魏共趙也害必深矣\n何以兩敝也且魏令兵以割趙趙見亡\n形而有楚之不救已也\n必與魏合而以謀楚故王不如少出\n兵以爲趙援趙恃楚勁必與魏戰魏怒於趙之勁\n　而見楚救之不足畏也必不釋趙趙魏相敝而齊\n秦應楚則魏可破也楚因使景舎\n　起兵救趙邯鄲㧞楚取睢濊之間\n\n江乙爲魏使於楚\n謂楚王曰臣入境聞楚之俗不蔽人\n　之善不言人之惡誠有之乎王曰誠有之江乙曰\n然則白公之亂得無遂乎\n誠如是臣等之罪免矣\n楚王曰何也江乙曰州侯相楚貴甚矣而主㫁\n左右俱曰無有如出一口矣\n荆宣王問羣臣曰吾聞北方之畏昭奚恤也果誠何\n　如羣臣莫對江乙對曰虎求百獸而食之得狐狐\n　曰子無敢食我也天帝使我長百獸今子食我是\n逆天帝命也子以我為不信吾為子先行子隨我\n後觀百獸之見我而敢不走乎虎以為然故遂與\n　之行獸見之皆走虎不知獸畏已而走也以為畏\n狐也今王之地方五千里帶甲百萬而專屬之昭\n奚恤故北方之畏奚恤也其實畏王之甲兵也猶\n　百獸之畏虎也\n\n昭奚恤與彭城君議於王前王召江乙而\n問焉江乙曰二人之言皆善也臣不敢言其後\n此謂慮賢也\n\n江尹欲惡昭奚恤於楚王而力不能故爲梁山陽\n君請封於楚\n楚王曰諾昭奚恤曰山陽君無功於楚\n　國不當封江尹因得山陽君與之共悪昭奚恤\n魏氏惡昭奚恤於楚王楚王告昭子\n昭子曰臣朝夕以事聽命而魏入吾君臣之\n間臣大懼臣非畏魏也夫泄吾君臣之\n交而天下信之是其爲人也近苦矣夫\n苟不難爲之外豈忘爲之内乎臣之得\n罪無日矣王曰寡人知之大夫何患\n江乙悪昭奚恤謂楚王曰人有以其狗爲有執而愛\n之其狗甞溺井其鄰人見狗之溺\n井也欲入言之狗悪之當門而噬之鄰人憚之遂\n不得入言邯鄲之難楚進兵大梁取矣昭奚恤取\n魏之宝器臣居魏知之故昭奚常悪臣之見王\n\n江乙欲悪昭奚恤於楚謂楚王曰下比周則上危下\n分爭則上安王亦知之乎願王\n勿忘也且人有好揚人之善者於王何如王曰此\n君子也近之江乙曰有人好揚人之悪者於王何\n如王曰此小人也逺之江乙曰然則且有子殺其\n父臣弑其主者而王終已不知者何也\n以王好聞人之羙悪聞人之悪也王曰善寡人願\n兩聞之\n\n江乙說於安陵君\n\n曰君無咫尺之功\n地骨肉之親處尊位受厚禄一國之衆見君\n　莫不歛袵而拜撫委而服\n何以也曰王過舉以而\n色不然無以\n　至此江乙曰以財交者財盡而交絶以色交者華\n　落而愛渝是以嬖色不敝席\n寵臣不避軒\n今君擅\n　楚國之勢而無以自結於王竊爲君危之安陵君\n　曰然則奈何願君必請從死以身爲殉\n如是必長得重於楚國曰謹受令三年\n　而弗言江乙復見曰臣所爲君道至今未効君不\n　用臣之計臣請不敢復見矣安陵君曰不敢忘先\n　生之言未得間也於是楚王游於雲夢\n\n結駟千乗旌\n　旗蔽天野火之起也若雲蜺兕虎嘷之聲若\n　雷霆有狂兕􁠪䍧車\n依輪而至王親引\n　弓而射一發而殪\n王抽旃旄\n而抑兕首仰天而笑曰樂矣今曰之\n　游也寡人萬歳千秋之後誰與樂此矣安\n　陵君泣数行下而進曰臣入則編席\n出則陪乗大王萬歳千秋之後願\n　得以身試黄泉蓐螻蟻\n\n　又何如得此樂而樂之王大說乃封壇爲安陵君\n　君子聞之曰江乙可謂善謀安陵君可謂知時矣\n\n郢人有獄三年不决者故令人請其宅以卜其罪\n客因請謂\n之昭奚恤曰郢\n　人某氏之宅臣願之昭奚恤曰郢人某氏不當服\n罪故其宅不得客辭而去昭奚恤已而悔之因謂\n客曰奚恤得事公公何爲以故與奚恤\n客曰非用故也曰請請而不得有說色非\n　如何也\n　　　威王\n蘇秦之楚三曰乃得見乎王談\n卒辭而行王曰寡人聞先生若聞古人今先生乃\n　不逺千里而臨寡人曽不肯留願聞其說對曰楚\n　國之食貴於玉薪貴於桂謁者難得見如鬼王難\n　得見如天帝今令臣食玉炊桂因鬼見帝王曰先\n生就舎寡人聞命矣\n蘇秦爲趙合從說楚威\n王曰楚天下之強國也大王天下之賢王也楚地\n　西有黔中巫郡東有夏\n州\n海陽\n南有洞\n庭蒼梧\n北有汾陘之塞\n郇陽\n\n地方五千里帶甲百萬車千\n　乘騎萬疋粟支十年此霸王之資也夫以楚之強\n　大王之賢天下莫能當也今乃欲西面\n　而事秦則諸侯莫不西南面而朝於章臺之\n　下矣秦之所害於天下莫如楚楚強則\n　秦弱楚弱則秦強此其勢不兩立故為大王計莫\n　如從親以孤秦大王不從親秦必起兩軍一軍出\n　武関一軍下黔中若此則鄢郢動矣臣聞\n　之治之其未亂爲之其未有也患至而後憂之則\n　無及矣故願大王之早計之大王誠能聽臣臣請\n　令山東之國奉四時之獻以承大王之明制委社\n　稷宗廟練士厲兵\n　在大王之所用之大王誠能聽臣之愚計則韓魏\n　齊燕趙之妙音羙人必充後宫矣趙代良馬橐駝\n必實於外廐故從合則楚王横成則秦帝今\n　釋霸王之業而有事人之名竊為大王不取也夫\n　秦虎狼之國也有吞天下之心秦天下之仇讐也\n　横人皆欲割諸侯之地以事秦此所謂養仇而奉\n　讐者也夫為人臣而割其主之地以外交強虎狼\n　之秦以侵天下卒有秦患不顧其禍夫外挾強秦\n　之威以内刼其主以求割地大逆不忠無過此者\n　故從親則諸俟割地以事楚横合則楚割地以事\n　秦此兩䇿者相去逺矣有億兆之數兩者大王何\n　居焉故敝邑趙王使臣效愚計奉明約在大王\n　命之楚王曰寡人之國西與秦接境秦有舉巴蜀\n　并漢中之心秦虎狼之國不可親也而韓魏迫於\n　秦患不可與深謀與深謀恐反人以入於秦故謀\n　未發而國已危矣寡人自料以楚當秦未見勝焉\n　内與羣臣謀不足恃也寡人卧不安席食不甘味\n　心揺揺如懸旌而無所終薄\n今君欲一天下安諸侯存危國寡人謹奉社稷以\n　從\n\n威王問於莫敖子華曰自從先君文王以至不糓\n之身亦有不為爵勸不爲禄勉以憂社稷者乎莫\n敖子華對曰如華不足以知之矣王曰不於大夫\n無所聞之莫敖子華對曰君王將何問者也彼有\n廉其爵貧其身以憂社稷者有崇其爵豐其禄以\n憂社稷者有断脰决腹一瞑而萬丗不視\n不知所益以憂社稷者亦有\n不爲爵勸不爲禄勉以憂社稷者王曰大夫\n　此言將何謂也莫敖子華對曰昔令尹子文\n緇帛之衣以朝鹿䘮以處未明而立於朝曰\n　晦而歸食朝不謀夕無一曰月之積故彼廉\n　其爵貧其身以憂社稷者令尹子文是也昔者葉\n　公子髙身獲於表薄而財於柱\n　國定白公之禍寜楚國之事\n　恢先君以揜方城之外四\n　封不廉\n名不挫於諸侯當此之時也天下莫敢\n　以兵南郷葉公子髙食田六百畛\n故彼崇其爵豐其禄以憂社\n　稷者葉公子髙是也昔者呉與楚戰於柏舉\n兩軍之間夫卒交莫敖大心\n　撫其御之手顧而太息曰嗟乎子乎楚國\n　亡之曰月至矣吾將深入呉軍若扑\n　一人若捽一人以與大\n　心者也社稷其庶幾乎故斷脰决腹一\n　瞑而萬丗不視不知所益以憂社稷者莫敖大心\n　是也\n昔呉與楚戰於柏\n　舉三戰入郢寡君身出大夫悉屬百姓離\n　㪚棼冒勃蘇\n曰吾𬒳堅執銳\n赴強敵而死此猶一卒也不若奔諸侯於是贏\n　糧潜行上崢山踰深溪蹠穿膝暴七\n　日而薄秦王之朝雀立不轉晝吟宵哭七\n　曰不得告水漿無入口瘨而殫悶\n旄不知人秦主聞\n　而走之冠帶不相及左奉其首右濡其口\n　勃蘇乃蘇秦王身問之子孰誰也棼冐勃\n　蘇對曰臣非異楚使新造盩\n\n棼冐勃蘇呉與\n　楚人戰於柏舉三戰入郢寡君身出大夫悉屬百\n　姓離散使下臣來告亡且求救秦王顧令之\n　不起寡人聞之萬乗之君得罪一士社稷\n　其危今此之謂也遂出革車千乗卒萬人屬之子\n　滿與子虎下塞以東與呉人戰於濁水\n而大敗之亦聞於遂浦\n故勞其身愁\n　其思以憂社稷者棼冐勃蘇是也呉與楚戰於柏\n　舉三戰入郢君王身出大夫悉屬百姓離散蒙榖\n結鬬於宫唐之上舎鬬奔郢曰若\n　有孤楚國社稷其庶幾乎遂入大\n　宫負雞次之典\n以浮於江逃於雲夢之中昭王反\n　郢五官失法百姓昬亂䝉榖獻典五官\n　得法而百姓大治此䝉榖之功多與存國相若封\n　之執圭田六百畛䝉榖怒曰榖非人臣社稷之臣\n　苟社稷血食餘豈患無君乎遂自棄\n　於磨山之中\n\n至今無冐\n　故不爲爵勸不爲禄勉以憂社稷者䝉榖是也王\n　乃太息曰此古之人也今之人焉能有之邪莫敖\n子華對曰昔者先君靈王好小腰楚士約食\n馮而能立式而能起\n\n食之\n可欲忍而不入死之可惡然而不避華\n章聞之其君好發者其臣决拾\n\n君王直不好若君王誠好賢\n此五臣者皆可得而致之\n蘇子謂楚王曰仁人之於民也愛之以心事之以善\n　言孝子之於親也愛之以心事之以財忠臣之於\n　君也必進賢人以輔之今大王之大臣父兄好傷\n　賢以爲資厚賦歛諸臣百姓使王見疾於民\n　非忠臣也大臣播王之過於百姓多賂諸侯以王\n　之地是故退王之所愛亦\n　非忠臣也是以國危臣願無聽羣臣之相惡也愼\n　大臣父兄用民之所善節身之嗜慾以與\n百姓人臣莫難於無妬而進賢爲主死\n　易垂沙之事死者以千數\n爲主辱易自令尹以下事王者\n　以千數至於無妬而進賢未見一人也故明主之\n且罪景鯉為謂楚王曰臣賀鯉之\n　與於遇也秦魏之遇也將以合齊秦而絶齊於楚\n　也今鯉與於遇齊無以信魏之合已於秦而攻於\n　楚也齊又畏楚之有隂於秦魏\n　也必重楚故鯉之與於遇王之大資也今鯉不與\n　於遇魏之絶齊於楚信明矣齊楚信之\n　必輕王故王不如無罪景鯉以視齊於有秦魏\n齊必重楚而且疑秦魏於齊王\n　曰諾因不罪而益其列\n王曰郷也子曰天下無道今也子曰乃且攻燕\n　者何也對曰今謂馬多力則有矣若曰勝千鈞則\n不然者何也夫千鈞非馬之任也今謂楚強大則\n有矣若越趙魏而闘兵於燕則豈楚之任也哉且\n非楚之任而楚為之是敝楚也強楚敝楚其於王\n孰便也\n\n楚王逐張儀於魏陳軫曰王何逐張\n子曰爲臣不忠不信曰不忠王無以為臣不信王\n勿與爲約且魏臣不忠不信於王何傷忠且信於\n王何益逐而聽則可若不聽是王今困也且使萬\n乗之國免其相是城下之事也\n\n五國約以伐齊秦\n\n昭陽謂楚王曰五國已破秦必南圗\n楚王曰然則柰何對曰韓氏輔國也\n好利而惡難好利可營也惡難可懼也\n我厚賂之以利其心必營我悉兵以臨之其心必\n懼彼懼吾兵而營我利五國之事必可敗也約絶\n之後雖勿與地可楚王曰善乃命大公事\n之韓見公仲曰夫牛闌之事馬陵之難\n親主之所見也\n王苟無以五國用丘請効\n列城五請悉楚國之衆也以圖嗇\n於齊齊人反趙魏之後而楚果\n弗與地則五國之事困也\n五國伐秦魏欲和使惠施\n之楚楚將入之秦而使行和杜赫謂昭陽曰\n凡爲伐秦者楚也\n今施以魏來而公入之秦是明楚之\n伐而信魏之和也公不如無聽惠施而隂使人以\n請聽秦昭子曰善因謂惠\n施曰凡爲攻秦者魏也今子從楚爲和楚得\n將其利魏受其怨子歸吾將使人因\n魏而和惠子反魏王不說杜赫謂昭陽曰魏\n爲子先戰折兵之半謁病不聽請\n和不得魏折而入齊秦子何以救之東\n有越累纍北無晉\n而交未定於齊秦是楚孤也不如速和\n昭子曰\n善因令人謁和於魏\n秦招楚而伐齊冷向謂陳軫曰秦王\n必外向楚之齊者知西不合於秦\n　必且務以楚合於齊齊楚合燕趙不敢不聽齊以\n　四國敵秦是齊不窮也向曰秦王誠必欲伐\n齊乎不如先収於楚之齊者楚之齊者先務以楚\n合於齊則楚必即秦矣\n以強秦而有晉楚則燕趙不敢不聽是齊\n孤矣向請爲公說秦王\n張儀之楚貧舎人怒而欲歸張儀曰子必以\n衣冠之敝故欲歸待我爲子見楚王當是之時南\n后鄭褏\n貴於楚張子見楚王楚王不說\n張子曰王無\n所用臣臣請北見晉君楚王曰諾張子曰王無求\n於晉國乎王曰黃金珠璣犀象出於楚寡\n　人無求於晉國張子曰王徒不好色耳王曰何也\n　張子曰彼鄭周之女粉白墨黒\n立於衢閭非知而見之者以爲神楚王曰楚僻\n　陋之國也未甞見中國之女如此其美也寡人見\n之獨何爲不好色也乃資之以珠玉南\n　后鄭褏聞之大恐令人謂張子曰妾聞將軍之晉\n　國偶有金千斤進之左右以供芻秣鄭褏亦\n　以金五百斤張子辭楚王曰天下閉關不通未知\n　見日也願王賜之觴王曰諾乃觴之中飲\n再拜而請曰非有他人於此\n　也願王召所便習而觴之\n王曰諾乃召南后鄭褏而觴之張子再拜而請\n曰儀有死罪於大王王曰何也曰儀行天下徧矣\n未甞見人如此其美而儀言得美人是欺王也王\n曰子釋之吾固以爲天下莫若是兩人也\n\n楚懷王拘張儀將欲殺之靳尚爲儀謂\n楚王曰拘張儀秦王必怒天下見楚之無秦也楚\n必輕矣又謂王之幸夫人鄭褏曰子亦自知且賤\n於王乎鄭褏曰何也尚曰張儀者秦王之忠信\n　有功臣也今楚拘之秦王欲出之秦王有愛女而\n　美又簡擇宫中佳翫麗好翫\n習音者以懽從之資\n　之金玉寳器奉以上庸六縣為湯沐邑\n　欲因張儀内之楚王楚王必愛秦女資強秦以\n　爲重挾寳地以為資勢必為王妻以\n　臨于楚王惑於虞樂必厚尊敬親愛之而忘子子\n　益賤而日䟽矣鄭褏曰願委之於公為之柰何曰\n　子何不急言王出張子張子得出德子無已時秦\n　女必不來而秦必重子子内擅楚之貴外結秦之\n　交畜張子以為用子之子孫必爲楚太子矣此非\n布衣之利也鄭褏遽說楚王出張子\n\n楚王將出張子恐其敗已也\n靳尚謂楚王曰臣請隨之儀事主不善臣請殺\n之楚小臣靳尚之仇也謂張旄曰以張儀\n之智而有秦楚之用君必窮矣君不如使人微要\n靳尚而殺之楚王必大怒儀也彼儀\n窮則子重矣楚秦相難則魏無患矣張旄果令人\n要靳尚刺之楚王大怒秦楚搆兵而戰秦\n楚爭事魏張旄果大重\n\n張儀爲秦破從連横說楚王曰秦地半天下\n兵敵四國被山帶河以為\n固虎賁之士百餘萬\n車千乗騎萬匹粟如丘\n山法令旣明士卒安難樂死主嚴以明將\n智以武雖無出兵甲席卷常山之險\n\n折天下之脊天下後服者先亡且夫為從者\n　無以異於驅羣羊而攻猛虎也夫虎之與羊不格\n　明矣今大王不與猛虎而與羣羊竊以為大\n　王之計過矣凡天下強國非秦而楚非楚而秦兩\n　國敵侔交爭其勢不兩立而大王不與秦秦\n　下甲兵據宜陽韓之上地不通下\n　河東取成皐韓必入臣於秦韓入臣魏則從風而\n　動秦攻楚之西韓魏攻其北社稷豈得無危哉且\n　夫約從者聚群弱而攻至強也夫以弱攻強不料\n　敵而輕戰國貧而驟舉兵此危亡之術也臣聞之\n　丘不如者勿與挑戰粟不如者勿與持乆夫\n　從人者飾辯虚辭髙主之節行言其利而\n　不言其害卒有楚禍無及爲巳是\n　故願大王之熟計之也秦西有巴蜀方船積粟起\n　於汶山循江而下\n　至郢三千餘里舫船載卒一舫載\n　五十人與三月之糧下水而浮一日行三百餘里\n　里數雖多不費汗馬之勞不至十日而距扞關\n\n扞關驚則從竟陵以\n　東盡城守矣黔中巫郡非王之有巳秦舉甲出之\n　武關南面而攻則北地絶秦兵之攻楚\n　也危難在三月之内而楚恃諸侯之救在半歳之\n　外此其勢不相及也夫恃弱國之救而忘強秦之\n　禍此臣所以爲大王之患也且大王甞與呉人五\n　戰三勝而亡之陳卒盡矣\n　有偏守新城而居民苦矣臣聞之攻大\n　者易危而民敝者怨於上夫守易危之功而逆強\n　秦之心臣竊爲大王危之且夫秦之所以不出甲\n　於函谷關十五年以攻諸侯者隂謀有吞天下之\n　心也\n\n楚甞與秦搆難戰於漢中楚人不勝通侯執珪\n死者七十餘人遂亡漢\n　中楚王大怒興師襲秦與秦\n　戰於藍田又却\n此所謂兩虎相搏者也夫秦楚相敝而韓\n　魏以全制其後計無過於此者矣是故願大\n　王熟計之也秦下兵攻衛陽晉必關開\n扃天下之匈\n\n大王悉起\n　兵以攻宋不至數月而宋可舉舉宋而東指則泗\n　上十二諸侯盡王之有已凡天下所信約從親堅\n　者蘇秦封爲武安君而相燕即隂與燕王謀破齊\n　共分其地乃佯有罪出奔入齊齊王因受而相\n　之居二年而覺齊王大怒車裂蘇秦於市\n\n夫以一詐偽反覆之蘇秦而欲經營天\n　下混一諸侯其不可成也亦明矣今秦之與楚也\n　接境壤界固形親之國也大王誠能聽臣臣\n　請秦太子入質於楚楚太子入質於秦請以秦女\n　爲大王箕帚之妾\n効萬家之都以爲湯沐之邑長為昆\n弟之國終身無相攻擊臣以謂計無便於此者故\n敝邑秦王使使臣獻書之從車下風\n須以决事楚王曰楚國僻陋託\n東海之上寡人年㓜不習國家之長計今\n上客幸教以明制寡人聞之敬以國從乃\n遣使車百乗獻雞駭之犀\n夜光之璧於秦王\n\n張儀相秦謂昭睢曰楚無鄢郢漢中有所更得\n　乎曰無有曰無昭過陳軫有\n　所更得乎曰無所更得\n張儀曰爲儀謂楚王逐昭過陳軫請復鄢\n　郢漢中\n昭睢歸報楚王\n　楚王說之有人謂昭過曰甚矣楚王不察於名者\n　也韓求相工陳籍而周不聽魏求相\n　綦母恢而周不聽何以也周曰是列\n　縣畜我也今楚萬乗之強國也大王天下\n　之賢王也今儀曰逐君與陳軫而王聽之是楚自\n　待行不如周而儀重於韓魏之王也\n　且儀之所行有功名者秦也所欲貴富者\n魏也欲爲攻於魏必南伐楚故攻有\n道外絶其交内逐其謀臣陳軫夏人也\n習於三晉之事故逐之則楚無謀臣矣今君能用\n楚之衆故亦逐之則楚衆不用矣此所謂内攻之\n者也而王不知察今君何不見臣於王請爲王使\n齊交不絶儀聞之其効鄢郢漢中\n必緩矣是昭睢之\n言不信也王必薄之\n楚王令昭睢之秦重張儀未至惠王死武王\n逐張儀王因収昭睢以取齊\n桓臧\n　爲睢謂楚王曰從橫親之不合也儀貴惠王\n而善睢也今惠王死武王立儀走公孫郝甘\n　茂貴甘茂善魏公孫郝善韓二人固不善睢也必\n　以秦合韓魏韓魏之重儀儀有秦而睢以楚\n　重之今儀困秦而睢收楚韓魏欲得秦必\n　善二人者二人者將収韓\n　魏輕儀而伐楚方城必危王不如復睢\n而重儀於韓魏儀據楚勢挾魏重以與秦爭魏\n　不合秦王亦不從則方\n　城無患\n張儀逐惠施於魏惠子之楚楚王受之\n馮郝謂楚王曰逐惠子者張儀也而王親與約\n是欺儀也臣爲王弗取也惠子爲儀來者\n者來而惡王之交於張儀惠子必弗行也\n\n且宋王之賢惠子也天下莫不聞也今之不善\n張儀也天下莫不知也今爲事之故\n棄所貴於讎人\n臣以爲大王輕矣且爲事邪王不如\n舉惠子而納之於宋而謂張儀曰謂爲子勿納也\n今必德王而惠子窮人而王奉之\n　又必德王此不失爲儀之實而可以德惠子王曰\n善乃奉惠子而納之宋\n陳軫去告楚之魏張儀惡之於魏王\n曰軫猶善楚爲求地甚力左爽謂陳軫\n　曰儀善於魏王魏王甚信之公雖百說之猶不聽\n也公不如以儀之言爲資而得復\n楚陳軫曰善因使人以儀之言聞於楚\n楚王喜欲復之\n魏王遺楚王美人楚王說之夫人鄭褏知王\n　之說新人也甚愛新人衣服玩好擇其所喜而爲\n之宫室卧具擇其所善而爲之愛之甚於王王曰\n婦人所以事夫者色也而妬者其情也今鄭褏知\n寡人之說新人也其愛之甚於寡人此孝子之所\n以事親忠臣之所以事君也鄭褏知王以已爲不\n妬也因謂新人曰王愛子美矣雖然惡子之鼻子\n爲見王則必揜子鼻新人見王因揜\n其鼻王謂鄭褏曰夫新人見寡人則揜其鼻何也\n鄭褏曰妾知也王曰雖惡必言之鄭褏曰其似惡\n聞王之臭也王曰悍哉令劓之無使逆命\n\n楚王后死\n未立后也謂昭魚曰公何以不請立后也昭魚\n　曰王不聽是智困而交絶立后也\n然則不買五雙珥令其一善而獻之王明曰\n視善珥所在因請立之\n齊明說卓滑以伐秦滑不聽也齊明謂卓滑曰\n明之來也爲樗里疾卜交也明說楚大夫以\n伐秦皆受明之說也唯公弗受也臣有辭以報樗\n里子矣卓滑因重之\n\n或謂黃齊曰人皆以謂公不善於富摯公不聞\n老萊子之教孔子事君乎示之其齒之堅\n也六十而盡相靡也今\n富摯能而公重不相善也是兩盡也\n諺曰見君之乗下之\n見杖起之今也王愛富摯\n而公不善也是不臣也\n\n秦伐宜陽楚王謂陳軫曰寡人聞韓朋\n侈巧士也習諸侯事殆能自免也\n爲其必免吾欲先據之以加德焉陳軫對曰舎\n之王勿據也以韓朋侈之智於此困矣今山澤之\n獸無黠於麋麋知獵者張網前而\n驅已也因還走而冐人至數獵者知其\n詐僞舉網而進之麋因\n得矣今諸侯明知此多詐僞舉網而進者必衆矣\n舎之王勿據也韓朋侈之智於此困矣楚王聽之\n宜陽果抜陳軫先知之也\n\n四國伐楚楚令昭睢將以距秦\n楚王欲擊秦昭睢不欲桓臧為昭睢謂楚王曰睢\n　戰勝三囯惡楚之強也恐秦之變而聽楚也必深\n攻楚以勁秦秦王怒於戰不勝必悉起\n而擊楚是王與秦相罷而以利三國也戰不勝\n秦秦進兵而攻不如益昭睢之兵令之示秦必戰\n秦王惡與楚相敝而令天下利\n秦可以少割而収害也\n秦楚之\n合而燕趙魏不敢不聽三國可定也\n城渾出周\n二三人偶行\n南游於楚至於新城\n\n城渾說其令曰\n鄭魏者楚之耎國\n而秦楚之強敵也鄭魏之弱而楚以上梁應之\n宜陽之大\n　也楚以弱新城圖圍之蒲坂平陽相\n　去百里秦人一夜而襲之安邑不知\n新城上梁相去五百里秦人一夜而襲之\n　上梁亦不知也今邊邑之所恃者非江南泗上也\n\n故楚王何不以新城爲主郡也\n邊邑\n　甚利之新城公大說乃爲\n王具駟馬乗車五百金之楚盡\n城渾得之遂南交於楚楚王果以新城爲\n主郡\n韓公叔有齊魏而太子有楚秦\n以爭國\n鄭申爲楚使於韓矯以新城陽人\n予太子楚王怒將\n　罪之對曰臣矯予之以爲國也臣爲太子得新城\n　陽人以與公叔爭國而得之齊魏必伐韓韓\n　氏急必懸命於楚又何新城陽人之敢求太子不\n勝幸然而不死今將倒冠而至\n　又安敢言地楚王曰善乃不罪也\n楚杜赫說楚王以取趙王曰與之五大夫\n而令私行陳軫謂楚王曰赫不能得趙五大夫\n　不可収也是得賞無功也得趙而王\n　無加焉是無善也王不如以十乗行之\n杜赫怒而不行陳軫謂王曰是不能得趙也\n楚王問於范環曰寡人欲置相於秦孰可對曰臣不\n足以知之\n王曰吾相甘茂可乎范環對曰不可王曰\n　何也曰夫史舉上蔡之監門也大不知如\n事君小不知如處室以苛廉聞於丗甘\n　茂事之順焉故惠王之明武王之察張儀\n　之好譛甘茂事之取十官而無罪茂誠賢者也然\n　而不可相秦秦之有賢相也非楚國之利也且王\n　甞用召滑於越而納句章\n　昧之難越亂故楚南察\n　瀬湖\n而野江東\n　計王之功所以能如此者越亂而楚治也今王巳\n　用之於越矣而忘之於秦臣以爲王鉅速忘矣\n王若欲置相於秦乎若公孫郝者可夫公\n孫郝之於秦王親也少與之同衣長與\n之同車被王衣以聽事眞大王之相巳\n王相之楚國之大利也\n\n魏相翟強死爲甘茂謂楚王曰魏之幾相者\n公子勁也勁也相魏魏秦之交必善\n秦魏之交完則楚輕矣故王不如與齊約\n相甘茂於魏齊王好髙人以名今爲其行人\n請魏之相齊王必喜魏氏不聽\n交惡於齊齊魏之交惡必爭事楚魏氏聽甘茂與\n樗里疾貿首之讎也而魏秦之交必惡\n又交重楚也\n齊秦約攻楚楚令景翠以六城賂齊太子爲質\n眧睢謂景翠曰秦恐且因景鯉蘇厲而效地\n於楚公出地以取齊鯉與厲且以収地取\n秦\n公事必敗\n公不如令王重賂景鯉蘇厲使入秦\n秦恐必不求地而合於\n楚若齊不求是公與約也\n\n術視伐楚楚令昭䑕以十萬軍漢中昭睢勝秦於\n重丘蘇厲謂宛公昭䑕曰王欲昭\n睢之乗秦必分公之兵以益之秦知公兵\n之分也必出漢中請爲公令芉辛\n戎謂王曰秦兵且出漢中則\n公之兵全矣\n秦敗楚漢中楚王入秦秦王留\n之游騰爲楚謂秦王曰王挾楚王而與天下攻楚\n則傷行矣不與天下共攻之則失利矣王不如與\n之盟而歸之楚王畏必不敢背盟背盟\n王因與三國攻之義也\n\n　　　頃襄王\n楚襄王爲太子之時質於齊懷王薨太子辭於齊王\n而歸齊王隘之予我東\n地五百里乃歸子子不予我不得歸太子曰臣有\n　傅請退追而問傳傳愼子曰獻之地\n　所以爲身也愛地不送死父不義臣故曰獻之便\n　太子入致命齊王曰\n　敬獻地五百里齊王歸楚太子太子歸即位爲王\n　齊使車五十乗來取東地於楚楚王告愼子曰齊\n　使來求東地爲之柰何愼子曰王明曰朝羣臣皆\n　令獻其計上柱國子良入見王曰寡人之得求反\n主墳墓復羣臣歸社稷也以東地五\n　百里許齊齊令使來求地爲之奈何子良曰王不\n　可不與也王身出玉聲許強萬乗之齊而不與則\n　不信後不可以約結諸侯請與而復攻之與之信\n　攻之武臣故曰與之子良出昭常入見王曰齊使\n　來求東地五百里爲之柰何昭常曰不可與也萬\n　乗者以地大爲萬乗今去東地五百里是去戰國\n　之半也有萬乗之號而無千乗之用也不可臣故\n　曰勿與常請守之昭常出景鯉入見王曰齊使來\n　求東地五百里爲之柰何景鯉曰不可與也雖然\n　楚不能獨守王身出玉聲許萬乗之強齊也而不\n　與負不義於天下楚亦不能獨守\n臣請西索救於秦景鯉出愼子入王以三\n　大夫計告愼子曰子良見寡人曰不可不與也與\n　而復攻之常見寡人曰不可與也常請守之鯉見\n　寡人曰不可與也雖然楚不能獨守也臣請索救\n　於秦寡人誰用於三子之計愼子對曰王皆用之\n　王怫然作色曰何謂\n　也愼子曰臣請効其說而王且見其誠然也王發\n　上柱國子良車五十乗而北獻地五百里於齊發\n　子良之明日遣昭常爲大司馬令徃守東地遣昭\n　常之明曰遣景鯉車五十乗西索救於秦王曰善\n　乃遣子良北獻地於齊遣子良之明日立昭常爲\n　大司馬使守東地又遣景鯉西索救於秦子良至\n　齊齊使人以甲受東地昭常應齊使曰我典主東\n　地且與死生悉五尺至六十三\n　十餘萬敝甲鈍兵願承下塵\n齊王謂子良曰大夫來獻地今常守之何如\n　子良曰臣身受命敝邑之王是常矯也王攻之齊\n　王大興兵攻東地伐昭常未渉疆秦以五十萬臨\n　齊右壤曰夫隘楚太子弗出不仁又欲奪之東地\n　五百里不義其縮甲則可不然則願待戰\n　齊王恐焉乃請子良南道楚西使秦解齊患士卒\n　不用東地復全\n\n女阿謂蘇子曰秦栖楚王危太子者公\n也今楚王歸太子\n南公必危公不如令人謂太子曰蘇子知\n太子之怨已也必且務不利太子太子不如善蘇\n子蘇子必且爲太子入矣蘇\n子乃令人謂太子太子復請於蘇子\n\n長沙之難楚太\n子横爲質於齊楚王死薛公歸太子横因與韓魏\n之兵隨而攻東國太子懼昭蓋\n　曰不若令屈署以新東國爲和於齊以動秦\n秦恐齊之敗東國而令行於天下\n也必將救我太子曰善遽令屈署以東國爲和於\n齊秦王聞之懼令芉辛\n戎告楚曰毋與齊東國吾與子出兵矣\n有獻不死之藥於荆王者謁者操以入中射之士\n問曰可食乎曰可因奪而\n食之王怒使人殺中射之士中射之士使人說王\n　曰臣問謁者謁者曰可食臣故食之是臣無罪而\n罪在謁者也且客獻不死之藥臣食之而王殺臣\n是死藥也王殺無罪之臣而明人之欺王王乃不\n殺\n\n齊以淖君之亂事秦其後秦欲取齊\n故使蘇㳙之楚令任固之齊齊明謂楚\n王曰秦王欲楚不若其欲齊之甚也其使㳙來\n以示齊之有楚以資固於齊齊見\n楚必受固是楚之聽㳙也適爲\n固驅以合齊秦也齊秦合非楚之利也且夫\n㳙來之辭必非固之所以之齊之\n辭也王不如令人以㳙之\n辭謾固於齊齊\n秦必不合齊秦不合則王重矣王欲収齊以攻秦\n漢中可得也王即欲以秦攻齊淮泗之\n間亦可得也\n莊辛謂楚襄王曰君王左\n州侯右夏侯輦從鄢陵君與夀陵君\n專淫逸侈靡不顧國政郢都必危矣襄王曰先生\n老悖乎將以爲楚國妖祥乎\n莊辛曰臣誠見其必然者也非敢以爲國妖祥也\n君王卒幸四子者不衰楚國必亡矣臣請避於趙\n淹留以觀之莊辛去之趙留五月秦果舉鄢\n郢巫上蔡陳之地襄王流揜於成\n城陽\n於是使人發騶徴莊辛於趙莊\n　辛曰諾莊辛至襄王曰寡人不能用先生之言今\n　事至於此爲之柰何莊辛對曰臣聞鄙語曰見兔\n　而顧犬未爲晚也亡羊而𥙷牢未爲遲也\n　臣聞昔湯武以百里昌桀紂以天下亡今楚國雖\n　小絶長續短猶以數千里豈特百里哉王獨不見\n　夫蜻蛉乎六足四翼飛翔乎天地之間俛\n　啄蚉䖟而食之仰承甘露而飲之自以爲無患與人\n　無爭也不知夫五尺童子方將調飴鈆\n膠絲\n\n加已乎四仞之上而下爲螻蟻食也\n黃雀因是以俯噣白粒\n仰栖茂樹鼓翅奮翼自以爲無\n　患與人無爭也不知夫公子王孫左挾彈右攝丸\n將加已乎十仞之上以其類爲招\n晝游乎茂樹夕調乎酸醎倐忽\n　之間墜於公子之手夫雀其小者也黃鵠因是\n以游乎江海淹乎大沼俯噣鱔䱧鯉\n仰囓䔖衡\n奮其六翮\n而凌清風飄揺乎髙翔自以爲無患與人無爭\n　也不知夫射者方將脩其碆盧\n\n　治其矰繒繳\n　將加已乎百仞之上𬒳㔋礛磻\n引㣲繳折清風而抎矣\n故晝游\n　乎江河夕調乎鼎鼐夫黃鵠其小者也蔡\n　靈聖侯之事\n　因是以南游乎髙陂北陵乎巫\n　山飲茹溪流\n　食湘波之魚左抱㓜妾右擁嬖女與之\n　馳騁乎髙蔡之中而不以國家爲事不知夫\n　子發方受命乎靈宣王繫已以朱絲\n　而見之也\n蔡靈\n　聖侯之事其小者也君王之事因是以左州侯右\n　夏侯輦從鄢陵君與壽陵君飯封禄之粟而\n　載方府之金與之馳騁乎雲夢之中而\n　不以天下國家爲事而不知夫穰侯方受命乎秦\n　王塡黽塞之内\n\n　而投巳乎黽塞之外㐮王聞之顔色變作身體戰\n　慄於是乃以執珪而授之爲陽陵君與淮北之地\n\n齊韓魏共攻燕\n燕使太子請救於楚楚王使景陽\n　將而救之\n暮舎使左右司\n馬各營壁地已植表景陽怒曰女\n　所營者水皆至㓕表此焉可以\n舎乃令徙明曰大雨山水大出所營者水皆㓕其\n表軍吏乃服於是遂不救燕而攻魏雝丘\n　取之以與宋三國懼乃罷兵魏軍其西\n齊軍其東楚軍欲還不可得也景陽乃開西和門\n　晝以車騎暮以燭通使於魏齊師恠\n　之以爲燕楚與魏謀之乃引兵而去齊兵已去魏\n　失其與國無與共擊楚乃夜遁楚師乃還\n\n　　　考烈王\n唐睢且旦見春申君曰齊人飾身修行\n　得爲益然臣羞而不學也不避絶江河\n行千餘里來竊慕大君之義而善君\n　之業臣聞之賁諸懐錐刄\n而天下爲勇西施衣褐\n而天下稱羙今君相萬\n　乗之楚禦中國之難所𣣔者不成所求者不得臣\n　䓁少也夫梟棊之所以為能能爲者\n以散棊佐之也夫一梟之不如不\n　勝五散亦明矣今君何\n　不爲天下梟而令臣䓁為散乎\n客說春申君曰湯以亳\n\n武王以鎬鄗\n\n皆不過百里以有天\n　下今孫子天下賢人也君藉之以\n　里之勢臣竊以爲不便於君何如春申\n　君曰善於是使人謝孫子孫子去之趙\n趙以爲上卿客又說春申君曰昔伊\n　尹去夏入殷殷王而夏亡管仲去魯入齊\n　魯弱而齊強夫賢者之所在其君未甞不尊國未\n　甞不榮也今孫子天下賢人也君何辭之春申君\n　又曰善於是使人請孫子於趙孫子爲書謝曰癘\n　人憐王\n此不恭之語也雖然不\n　可不審察也此爲刼弑死亡之主言也夫人主年\n　少而矜材無法術以知姧則大臣主斷國私\n　以禁誅於已也故弑賢長而立\n　㓜弱廢正適而立不義春秋戒之曰楚王子圍聘\n　於鄭未出竟聞王病反問疾遂以冠纓絞王殺之\n　因自立也齊崔杼之妻美莊公通之崔杼帥\n　其君黨而攻莊公莊公請與分國崔杼不許欲自\n　刄於廟崔杼不許莊公走出踰於外牆射中其股\n　遂殺之而立其弟景公近代所見李兊用\n　趙餓主父於沙丘百日而殺之淖齒用齊擢閔王\n　之筋懸於其廟梁宿夕而死夫癘雖㿈腫胞\n　疾上比前丗未至絞纓射股下比\n　近代未至擢筋而餓死也夫刼弑死亡之主也心\n　之憂勞形之困苦必甚於癘矣由此觀之癘雖憐\n　王可也因爲賦曰寳珍隋珠\n不知俾兮褘衣與絲\n不知異兮閭姝子奢\n莫知媒兮嫫母求\n　之又甚喜之兮以􁄿為明\n　以聾爲聦以是為非以吉爲凶嗚呼上天曷惟其\n　同\n\n詩曰上天甚神無自瘵也\n\n虞卿謂春申君曰臣聞之春秋\n　於安思危危則慮安今楚王春秋髙矣而君之封\n　地不可不早定也爲主君慮封者莫如逺楚秦孝\n　公封啇君孝公死而後王不免殺之秦惠王封\n　冉子惠王死而後王奪之公孫鞅功\n　臣也冉子親姻也然而不免奪死者封近故也太\n　公望封於齊邵公􁍗封於燕爲其逺王室矣今燕\n　之罪大而趙怨深\n故君不如北兵以德趙\n　踐亂燕以定身封此百代之一時也\n君曰所道攻燕非齊則\n　魏魏齊新怨楚\n\n楚軍君雖欲\n　攻燕將道何哉對曰請令魏王可君\n　曰何如對曰臣請到魏而使所以信之廼\n　謂魏王曰夫楚亦強大矣天下無敵乃且攻燕魏\n　王曰郷也子云天下無敵今也\n　子云乃且攻燕者何也對曰今謂馬多力則有矣\n　若曰勝千鈞則不然者何也夫千鈞非馬之\n　任也今謂楚強大則有矣若越趙魏而闘兵於燕\n　則豈楚之任也哉我非楚之任而楚\n　爲之是敝楚也敝楚是強魏也其於王孰便也\n\n或謂楚王曰臣聞從者欲合天下以朝大王臣願大\n　王聽之也\n夫因詘爲信奮\n患有成勇者義之攝禍爲福裁\n少爲多智者官之夫\n報報之反墨墨之化\n\n唯大君能之禍與\n福相貫生與亡爲鄰不偏於死不\n偏於生不足以載大名\n無所冦艾\n不足以横丗夫\n秦捐德絶命之日乆矣而天下不知今夫橫人嚂\n口利機上\n干主心下牟百姓公舉而私取利是以\n國權輕於鴻毛而積禍重於丘山\n\n天下合從趙使魏加見楚\n春申君曰君有將乎曰有矣僕欲將臨武君\n\n魏加曰臣少之時好射臣願以射譬\n　之可乎春申君曰可加曰異曰者更羸與魏\n　王處京臺之下仰見飛鳥更羸謂魏王\n　曰臣爲君引弓虚發而下鳥魏王曰然則射可至\n　此乎更羸曰可有間鴈從東方来更羸以虚發而\n　下之魏王曰然則射可至此乎更羸曰此孽也\n\n王曰先生何以\n　知之對曰其飛徐而鳴悲飛徐者故瘡痛也鳴悲\n　者乆失羣也故瘡未息而驚心未去也聞\n　弦者音烈而髙飛\n故瘡隕也今臨武君甞爲\n秦孽不可爲拒秦之將也\n汗明見春申君候問三月而後得見談\n卒春申君大說之汗明欲復談春申君曰僕已知\n先生先生大息矣汗明蹙憱焉\n曰明願有問君而恐固\n不審君之聖孰與堯也春申君曰先生過矣\n臣何足以當堯汗明曰然則君料臣孰與舜春申\n君曰先生即舜也汗明曰不然臣請爲君終言之\n君之賢實不如堯臣之能不及舜夫以賢舜事聖\n堯三年而後乃相知也今君一旦而知臣是君聖\n　於堯而臣賢於舜也春申君曰善召門吏為汗先\n　生著客籍五日一見汗明\n　曰君亦聞驥乎夫驥之齒至矣服鹽\n檻車而上太行蹄申膝折\n尾湛胕潰漉汗\n汁灑地白汗交流\n外阪遷延負\n　棘而不能上伯樂遭之\n下車攀而哭之解紵衣以羃之\n驥於是俛而噴仰而鳴聲逹於天若出金石\n　聲者何也彼見伯樂之知已也\n今僕之不肖阨於州部堀穴窮巷\n沉洿鄙俗之曰乆矣君獨無意湔祓\n僕使得為君髙鳴屈於梁乎\n\n楚考烈王無子\n春申\n君患之求婦人宜子者進之甚衆卒無子趙人李\n園持其女弟欲進之楚王聞其不宜子恐又無寵\n李園求事春申君爲舎人已而謁歸故失期\n還謁春申君問狀對曰齊王遣使\n求臣女弟與其使者飲故失期春申君曰聘\n　入乎對曰未也春申君曰可得見乎曰可於是園\n　乃進其女弟即幸於春申君知其有身園乃與其\n　女弟謀園女弟承間說春申君曰楚王之貴幸君\n　雖兄弟不如今君相楚王二十餘年而王無子即\n　百歳後將更立兄弟即楚王更立彼亦各貴\n　其所親君又安得長有寵乎非徒然也君用事乆\n　多失禮於王兄弟兄弟誠立禍\n　且及身奈何以保相印江東之封乎\n今妾自知有身矣而人莫知妾之\n　幸君未乆誠以君之重而進妾於楚王王必幸妾\n　妾頼天而有男則是君之子爲王也楚國封盡可\n　得孰與其臨不測之罪乎春申君大然之乃\n　出園女弟謹舎而言之楚王楚王召入幸之遂生\n　子男立爲太子以李園女弟立爲王后楚王貴李\n　園李園用事李園旣入其女弟爲王后子爲太子\n　恐春申君語泄而益驕隂飬死士欲殺春申君以\n　㓕口而國人頗有知之者春申君相楚二十五年\n　考烈王病朱英\n\n謂春申君曰丗有無妄之福\n又有無妄之禍今君處無\n　妄之丗以事無妄之主安不有無妄之人乎春申\n　君曰何謂無妄之福曰君相楚二十餘年矣雖名\n　爲相國實楚王也五子皆相諸侯今王疾甚旦暮\n　且崩太子衰弱疾而不起而君相少主因而代立\n當國如伊尹周公王長而反政不即遂南面\n　稱孤因而有楚國此所謂無妄之福也春申\n　君曰何謂無妄之禍曰李園不治國王之舅\n　也不爲兵將而隂飬死士之曰乆矣楚王崩李園\n　必先入㩀本議制㫁君命\n　秉權而殺君以㓕口此所謂無妄之禍也春申君\n　曰何謂無妄之人曰君先仕臣爲郎中君王崩\n李\n　園先入臣請爲君􁟫其胸殺之\n此所謂無妄之人也春申君曰先生置之勿\n　復言也李園軟弱人也僕又善之又何至此朱英\n　恐乃亡去後十七日楚考烈王崩李園果先\n　入置死士止於棘門之内春申君後入止\n　棘門園死士夾刺春申君斬其頭投之棘門外於\n　是使吏盡㓕春申君之家而李園女弟𥘉幸春申\n　君有身而入之王所生子者遂立爲楚幽王也是\n　歳秦始皇立九年矣嫪毐亦\n　爲亂於秦\n\n　覺夷三族而吕不韋廢\n\n史疾爲韓使楚楚王問曰客何方所循曰治列\n子圉㓂之言曰何貴曰貴正王曰正亦可為\n國乎曰可王曰楚國多盗正可以圉盗乎曰可曰\n以正圉盗奈何頃間有鵲止於屋上者曰請問楚\n人謂之何王曰謂之鵲謂之烏可乎曰不可曰今\n王之國有柱國令尹司馬典令其任官置吏\n必曰廉㓗勝任今盗賊公行而弗能禁也此烏不\n為烏鵲不為鵲也\n\n　　　　凡五十六章\n\n　　　　至正乙已前藍山書院山長劉鏞重校勘\n"}
{"id": "KR2e0003_006", "series": "KR2e0003", "text": "　　　　　　　　縉　雲　彪　校注\n　　　　　　　　東　陽　呉　師道重校\n　　趙\n\n　　　襄子\n智伯帥趙韓魏而伐范中行氏\n㓕之休數年使人請地於韓韓康子欲勿與\n　段規諌曰不可夫智伯\n　之為人也好利而鷙復来請地不與必\n　加兵於韓矣君其與之彼狃\n又将請地於他國他國不聽必郷之以\n　兵然則韓可以免於患難而待事之變康子曰善\n　使使者致萬家之邑一於智伯智伯說又使人請\n　地於魏魏桓宣子欲\n　勿與趙葭諌曰彼請地於韓韓與之請地\n　於魏魏弗與則是魏内自強而外怒智伯也然則\n　其錯兵於魏必矣不如與之桓宣子曰諾因使人\n　致萬家之邑一於智伯智伯說又使人之趙請藺\n蔡臯狼之地\n趙㐮子弗與智伯隂結韓魏将以伐\n　趙趙襄子召張孟談而告之曰夫智伯之為人陽\n　親而隂踈三使韓魏而寡人弗與焉其\n　移兵寡人必矣今吾安居而可張孟談曰夫董閼\n　安于簡子之才臣也丗治晉陽而君澤循\n　之\n其餘政教猶存君其定居晉陽君\n　曰諾乃使延陵君王\n将車騎先之晋陽君\n　因從之至行城郭案府庫視倉廪召張孟\n　談曰吾城郭之完府庫足用倉廪實矣無矢柰何\n　張孟談曰臣聞董子之治晋陽也公宫之垣\n　皆以荻蒿苫楚廧之\n其髙至丈餘君發而用之於是發而試\n　之其堅則箘簬之勁不能過也君\n　曰矢足矣吾銅少若何張孟談曰臣聞董子之治\n　晋陽也公宫之室皆以錬銅為柱質請發而\n　用之則有餘銅矣君曰善號令巳定備守巳具三\n　國之兵乗晋陽城遂戦三月不能㧞因舒軍而圍\n　之决晋水而灌之圍晋陽三年城中巢居而處懸\n　釡而炊財食將盡士卒病羸㐮子謂張孟談曰糧\n　食匱財城力盡士大夫病吾不能守矣欲以\n　城下何如張孟談曰臣聞之亡不能存危不\n　能安則無爲貴知士也君釋此計勿復言也臣請\n　見韓魏之君㐮子曰諾張孟談於是隂見韓魏之\n　君曰臣聞唇亡則齒寒今智伯帥二國之君伐趙\n　趙将亡矣亡則二君為之次矣二君曰我知其然\n　夫智伯之為人麤中而少親我謀\n　未遂而知則其禍必至為之奈何張孟談曰謀出\n　二君之口入臣之耳人莫之知也二君即與張孟\n　談隂約三軍與之期日夜遣入晉\n　陽張孟談以報㐮子㐮子再拜之張孟談因朝智\n　伯而出遇智過\n轅門\n　之外智過入見智伯曰二主殆将有變\n　君曰何如對曰臣遇張孟談於轅門之外其\n　志矜其行髙智伯曰不然吾與二主約謹矣破趙\n　三分其地寡人所親之必不欺也子釋之\n　勿出於口智過出見二主入說智伯曰二主色動\n　而意變必背君不如令殺之智伯曰兵箸晋陽\n三年矣旦暮當㧞而饗其利乃有他心不可\n　子慎勿復言智過曰不殺則遂親之智伯曰親之\n　奈何智過曰魏桓宣子之謀臣曰趙葭韓\n康子之謀臣曰叚規是皆能移其君\n　之計君其與二君約破趙則封二子者各萬家之\n　縣一如是則二主之心可不變而君得其所欲矣\n　智伯曰破趙而三分其地又封二子者各萬家之\n　縣一則吾所得者少不可智過見君之不用也言\n　之不聽出更其姓爲輔氏遂去不見張孟談聞之\n　入見㐮子曰臣遇智過於轅門之外其視有疑臣\n　之心入見智伯出更其姓今暮不擊必後之矣\n襄子曰諾使張孟談見韓魏之君\n　日夜期殺守堤之吏而决水灌智伯軍智伯軍\n救水而亂韓魏翼而擊之襄子將卒\n　犯其前大敗智伯軍而禽智伯智伯身死國亡地\n　分爲天下笑此貪欲無厭也夫不聽智過亦所以\n　亡也智氏盡滅惟輔氏存焉\n\n智怕從韓魏兵以攻趙圍晉陽而水之城之\n下不沈者三板郄疵\n謂智伯曰韓魏之君\n必反矣智伯曰何以知之郄疵曰以其人事知之\n矣從韓魏之君而攻趙趙亡難必\n　及韓魏矣今約勝趙而三分其地今城不没者三\n板臼竈生鼃人馬相食城降有日而韓魏之君無\n　喜志而有憂色是非反如何也明日智伯以\n　告韓魏之君曰郄疵言君之且反也韓魏之君曰\n　夫勝趙而三分其地城今且將㧞矣夫二\n家雖愚不棄美利於前皆信\n　盟之約而爲危難不可成之事其勢可見也是疵\n　爲趙計矣使君疑二主之心而解\n　於攻趙也今君聽䜛臣之言而離二主之交\n　爲君惜之趍而出郄疵謂智伯曰君又何以疵言\n　告韓魏之君爲智伯曰子安知之對曰韓魏之君\n　視疵端而趍疾郄疵知\n　其言之不聽請使於齊智伯遣之韓魏之君果反\n　矣\n\n張孟談既固趙宗廟封疆\n　發五霸百乃稱簡之塗\n以告襄子曰昔者前國地君之\n　御有之曰五霸百之所以致天下\n　者約兩主勢能制臣無令臣\n　能制主故貴爲列侯者不令在相位自將軍以上\n　不爲行大夫令臣之名顯而身尊權重而衆服臣\n　願損功名去權勢以離衆襄子恨然曰何\n哉吾聞輔主者名顯功大者身尊任國者權重信\n　忠在巳而衆服焉此先聖之所以集國家安社稷\n　乎子何爲然張孟談對曰君之所言\n　成功之美也臣之所謂持國之道也臣觀成事聞\n　徃古天下之美同臣主之權均之\n能美未之有也前事之不忘後事之師君若\n　弗圖則臣力不足愴然有决色\n襄子去之卧三日使人謂之曰晉陽之政臣\n　下不使者何如對曰死僇張孟談曰左\n　司馬見使於國家安社稷不避其死以成其\n　忠君其行之\n君曰子從事乃許之\n　張孟談便厚以便名\n納地釋事以去權尊而耕於負親之丘\n故曰賢人之行明主之政也耕三年韓魏\n　齊楚燕負親以謀趙\n㐮子徃見張\n　孟談而告之曰昔者智氏之地趙氏分則多十城\n　復來而今諸侯\n孰謀我爲之柰何張\n　孟談曰君其負劒而御臣以之國舍臣於廟\n　授吏大夫臣試計之君曰諾張\n　孟談乃行其妻之楚長子之韓次子之魏少\n　子之齊四國疑而謀敗\n\n晉畢陽\n之孫豫讓始事范中行氏\n　而不說去而就智伯智伯寵之及三晉分智氏趙\n　襄子最怨智伯而將其頭以為飲器\n\n豫讓遁逃山中曰嗟乎士為知己者\n　　死女爲說巳者容吾其報智\n　　氏之讎矣乃變姓名為刑人入宫塗厠欲以刺襄\n　　子襄子如厠心動執問塗者則豫讓也刄其扞\n曰欲為智伯報讎左右欲殺之\n　　趙襄子曰彼義士也吾謹避之耳且智伯已死無\n　　後而其臣至爲報讎此天下之賢人也卒釋之豫\n　　讓又漆身為厲\n滅鬚去眉自刑以變其容為乞人\n　　而徃乞其妻不識曰狀貌不似吾夫其音\n　　何類吾夫之甚也又吞炭為啞變其音其友謂之\n　　曰子之道甚難而無功謂子有志則然矣謂子智\n　則否以子之才而善事襄子襄子必近幸子子之\n　得近而行所欲此甚易而功必成豫讓乃笑而應\n　之曰是爲先知報後知爲故君賊新君大亂君臣\n　之義者無此矣吾所謂爲此者以明\n　君臣之義非從易也且夫委質而事人而求弑之\n　是懷二心以事君也吾所爲難亦將以愧天下後\n　丗人臣懐二心者居頃之襄子當出豫讓伏以過\n　橋下襄子至橋而馬驚襄子曰此必豫\n　讓也使人問之果豫讓於是趙襄子面數豫讓曰\n　子不甞事范中行氏乎智伯滅范中行氏而子不\n　爲報讎反委質事智伯智伯已死子獨何爲報讎\n　之深也豫讓曰臣事范中行氏范中行\n　氏以衆人遇臣臣故衆人報之智伯以國士遇臣\n臣故國士報之襄子乃喟然\n　嘆泣曰嗟乎豫子子之為智伯名旣成矣寡\n　人舎子亦已足矣子自為計寡人不舎子使兵環\n　之豫讓曰臣聞明主不掩人之義忠臣不愛死以\n　成名君前已寛舎臣天下莫不稱君之賢今日之\n　事臣故伏誅然願請君之衣而撃之雖死\n　不恨非所望也敢布腹心於是襄子義\n　之乃使使者持衣與豫讓豫讓㧞劒三躍呼天擊\n　之曰而可以報智伯矣遂伏劒而死死之日\n趙國之士聞之皆爲涕泣\n\n　　　烈侯\n魏文侯借道於趙攻中山趙侯將不許趙\n　利曰過矣魏攻中山而不能取則魏必罷罷則\n趙重魏㧞中山必不能越趙而有中山矣是用兵\n　者魏也而得地者趙也君不如許之許之大勸彼\n　將知趙利之也必輟君不如借之道而示之不得\n　已\n　　　肅侯\n蘇秦從燕之趙始合從說趙王曰天下之卿相\n　人臣乃至布衣之士莫不髙賢大王之行義皆願\n奉教陳忠於前之日乆矣雖然奉陽君妬\n大王不得任事是以\n外賔客游談之士無敢盡忠於前者今奉陽\n　君捐館舎大王乃今然後得與士\n　民相親臣故敢進其愚忠爲大王計莫若安民無\n事請無庸有為也安民之本在於擇交擇交\n　而得則民安擇交不得則民終身不得安請言\n　外患齊秦爲兩敵而民不得安倚秦攻齊而\n　民不得安倚齊攻秦而民不得安故夫謀人之主\n　伐人之國常苦出辭斷絶人之交願大\n　王愼無出於口也請屏左右白言所以異\n隂陽而巳矣\n大王誠能聽臣燕必致氊裘狗馬之地齊\n　必致海隅魚鹽之地楚必致橘柚雲夢之地韓魏\n　皆可使致封地湯沐之邑貴戚父\n　兄皆可以受封侯夫割地效實五霸之所\n　以覆軍禽將而求也封侯貴戚湯武之所以放殺\n　而爭也今大王垂拱而兩有之\n　是臣之所以爲大王願也大王與秦則秦必弱韓\n　魏與齊則齊必弱楚魏魏弱則割河外\n韓弱則効宜陽宜陽効則上\n　郡絶\n河外割則道不通楚弱則無援此三䇿者不可\n　不熟計也夫秦下軹道\n\n則南陽動劫韓包周\n　　則趙自銷鑠據衛取淇則齊必入朝秦欲已得行\n　　於山東則必舉甲而向趙秦甲渉河踰漳據番吾\n則兵必\n　　戰於邯鄲之下矣此臣之所以為大王患也當今\n　　之時山東之建國莫如趙強趙地方三千里帶甲\n　　數十萬車千乗騎萬匹粟支十年西有常山南有\n　　河漳東有清河北有燕國燕固弱國不足畏也且\n　　秦之所畏害於天下者莫如趙然而\n　　秦不敢舉兵甲而伐趙者何也畏韓魏之議其後\n　　也然則韓魏趙之南蔽也秦之攻韓魏也則不然\n　　無有名山大川之限稍稍𧖟食之傅之國都而止\n　矣韓魏不能支秦必入臣於秦秦無韓\n　魏之隔禍必中於趙矣此臣之所以為大王\n　患也臣聞堯無三夫之分\n\n舜無咫尺之\n　地以有天下禹無百人之聚以王諸侯湯武之卒\n　不過三千人車不過三百乗而為天子誠得其道\n　也是故明主外料其敵國之強弱内度其士卒之\n　衆寡賢與不肖不待兩軍相當而勝敗存亡之機\n　節固已見於胷中矣豈掩於衆人之言\n　而以㝠㝠决事哉臣竊以天下地圖案之諸侯之\n　地五倍於秦料諸侯之卒十倍於秦六國并力為\n　一西面而攻秦秦破必矣今\n西面而事之見臣於秦\n　夫破人之與破於人也臣人之與臣於人也豈可\n　同日而言之哉夫横人者皆欲割諸侯之地以與\n　秦成與秦成則髙臺榭美宫室聽竽笙琴\n　瑟之音察五味之和前有軒轅\n後有長庭美人巧笑卒有秦患\n　而不與其憂是故横人日夜務以秦權恐喝\n　猲諸侯以\n　求割地願大王之熱計之也臣聞明王絶疑去䜛屏\n　流言之迹塞朋黨之門故尊主廣地強兵之計臣\n　得陳忠於前矣故竊為大王計莫如一韓魏齊楚\n　燕趙六國從親以儐畔秦令天下之將相相與㑹\n　於洹水之上通質刑白馬以盟之約曰\n　秦攻楚齊魏各出銳師以佐之韓絶食道趙渉河\n　漳燕守常山之北秦攻韓魏則楚絶其後齊出銳\n　師以佐之趙渉河漳燕守雲中秦攻齊則楚\n　絶其後韓守成臯魏塞午道\n\n趙渉河漳慱関\n燕出銳師以佐之秦攻燕則趙守常山楚\n　軍武關齊渉渤海韓魏出銳師以佐之秦攻趙則\n　韓軍宜陽楚軍武關魏軍河外齊渉渤海燕出銳\n　師以佐之諸侯有先背約者五國共伐之六國從\n　親以儐擯秦秦必不敢\n　出兵於函谷關以害山東矣如是則霸業成矣趙\n　王曰寡人年少莅國之曰淺未甞得聞社稷之長\n　計今上客有意存天下安諸侯寡人敬以國從乃\n　封蘇秦爲武安君飾車百乗黄金千鎰白璧百雙\n　錦繡千純以約諸侯\n\n蘇秦爲趙王使於秦反三日不得見謂趙王曰\n秦乃者過柱山有兩木焉一盖呼侣\n一盖哭問其故對曰吾已大矣年巳長矣吾苦\n夫匠人且以繩墨案䂓矩刻鏤我一盖曰此非吾\n　所苦也是故吾事也吾所苦夫鐡銛\n鉆然自入\n而出夫人\n　者今臣使於秦而三日不\n　見無有爲臣爲鐡銛鉆者乎\n　　　武靈王\n齊破燕趙欲存之樂毅謂趙王曰今\n　無約而攻齊齊必讎趙\n不如請以河東易燕地於齊\n趙有河北齊有河東燕趙必不爭矣是二國\n親也以河東之地強齊以燕以趙輔之\n天下憎之必皆事王以伐齊是因\n　天下以破齊也王曰善乃以河東易齊楚魏憎之\n　令淖滑惠施之趙請伐齊而存燕\n\n張儀爲秦連横說趙王曰敝邑秦王使臣敢獻書\n於大王御史\n\n大王収率天下以儐秦秦兵不\n敢岀去函谷關十五年矣大王之威\n　行於天下山東敝邑恐懼懾伏繕甲厲\n兵飾車騎習馳射力田積粟守四封之内愁居懾\n　處不敢動摇唯大王有意督過之也今\n　秦以大王之力西舉巴蜀并漢中東収\n　兩周而西遷九鼎守白馬之津\n　秦雖僻逺然而心忿悁含怒之日乆矣今寡\n宣君有敝微甲鈍兵\n　軍於澠池願渡河踰漳據番吾迎戰邯鄲之下願\n　以甲子之日合戰以正殷紂之事敬使臣先以聞\n　於左右凡大王之所信以爲從者恃蘇秦之計秦\n熒惑諸侯以是爲非以非爲是\n　欲反覆齊國而不能自令車裂於齊之市\n　夫天下之不可一亦明矣今楚與秦爲昆弟之國\n　而韓魏稱於東藩齊獻魚鹽之地此\n　斷趙之右臂也夫斷右臂而求與人闘失其黨而\n　孤居求欲無危豈可得哉今秦發三將軍一軍塞\n　午道告齊使興師渡清河軍於邯鄲之東\n　一軍軍於成臯歐韓魏而軍於河外\n一軍軍於澠池約曰四國爲一以攻趙\n　破趙而四分其地是故不敢匿意隱情先以聞於\n　左右臣竊切爲大王計莫如與秦遇於澠池\n　面相見而身相結也臣請案兵無攻願大王之定\n　計趙王曰先王之時奉陽君相專權擅\n　勢蔽䀲先王獨制官事寡人宫居屬於師傅不得\n　與國謀先王棄群臣寡人年少奉祠祭之日淺私\n　心固竊疑焉以為一從不事秦非國之長利也乃\n　且願變心易慮剖地謝前過以事秦方将約車趨\n　行而適聞使者之明詔於是乃以車二百乗\n　入朝澠池割河間以事秦\n\n甘茂為秦約魏以攻韓宜陽又北之趙\n　冷向謂強國曰不如令趙拘甘茂勿出以與齊\n韓秦市齊王欲求救宜陽必效縣狐氏韓欲\n　存宜陽必以路渉端氏賂趙秦王欲得\n　宜陽不愛名寳且拘\n　茂也且以置公孫赫樗里疾\n武靈王平晝間居肥義\n侍坐曰王慮丗\n　事之變權甲兵之用念簡㐮之迹計胡狄之\n　利王曰嗣立不忘先徳君之道也\n　錯質務明主之長臣之論也是以賢君静而\n　有道民便事之教動而有明古先\n　丗之功為人臣者窮有弟長辭譲之節\n　通有𥙷民益主之業此兩者居臣之分也今君欲\n　繼㐮王之業啓胡翟之郷而卒丗不見也\n敵弱者用力\n　少而功多可以無盡百姓之勞而享徃古之動夫\n　有髙丗之功者必負遺俗之累有獨智\n　之慮者必𬒳庻人之恐今吾\n　將胡服騎射以教百姓而丗必議寡人矣\n肥義曰臣聞之疑事無\n　功疑行無名今王即定負遺俗之慮\n　殆毋顧天下之議矣夫論至徳者不和扵俗成大\n　功者不謀於衆昔舜舞有苗\n而禹袒入祼國\n非以養欲而樂志也欲以論徳而要功也愚\n　者昧於成事智者見於未萌王其遂行之王曰寡\n　人非疑胡服也吾恐天下笑之狂夫之樂智者哀\n　焉愚者之笑賢者戚焉丗有順我者\n　則胡服之功未可知也雖歐丗以笑我胡地\n中山我必有之王遂胡服使王孫\n　緤告公子成曰寡人胡服且将以朝亦欲叔之服\n　之也家聽於親國聽於君古今之公行也子不反\n　親臣不逆主先王之通誼也今寡人作教易服而\n　叔不服吾恐天下議之也夫制國有常而利民爲\n　本從政有經而令行爲上故明德在於論賤行政\n　在於信貴今胡服之\n　意非以養欲而樂志也事有所出功有所止\n事成功立然後德可見也今\n　寡人恐叔逆從政之經以輔公叔之議且\n　寡人聞之事利國者行無邪因貴戚者名不累故\n　寡人願慕公叔之義以成胡服之功使緤謁之叔\n請服焉公子成再拜曰臣固聞王之胡服\n　也不佞寢疾不能趨走是以不先進王今命之臣\n　固敢竭其愚忠臣聞之中國者聦明叡智之所居\n　也萬物財貨之所聚也聖賢之所教也仁義之所\n　施也詩書禮樂之所用也異敏技藝之所試也\n逺方之所觀赴也蠻夷之所義行也\n今王釋此而襲逺方之\n　服變古之教易古之道逆人之心畔學者離中國\n　臣願大王圗之使者報王王曰吾固聞叔之病也\n　即之公叔成家自請之曰夫服者所以便用也禮\n　者所以便事也是以聖人觀其郷而順宜因其事\n　而制禮所以利其民而厚其國也被髪文身錯臂\n　左衽\n\n　甌越之民也\n\n黒齒雕題\n鯷冠秫縫\n大呉之國也禮服不同其便一也是\n　以郷異而用變事異而禮易是故聖人苟可以利\n　其民不一其用果可以便其事不同其禮儒者一\n　師而禮異中國同俗而教離又况山谷之便乎故\n　去就之變智者不能一逺近之服賢聖不能同窮\n　郷多異曲學多辨不知而不疑\n　異於巳而不非者公於求善也今卿之所言者俗\n　也吾之所言者所以制俗也今吾國東有河薄洛之\n　水\n與齊中\n　山同之而無舟檝之用自常山以至代上黨東有\n　燕東胡之境西有樓煩秦韓之邊\n\n而無騎射之備故寡人且聚舟檝之用求水\n　居之民以守河薄洛之水變服騎射以備燕\n　其叅胡樓煩秦韓之邊\n且昔者簡主不塞晉陽以及\n　上黨而襄主兼戎取代以攘諸胡此愚\n　智之所明也先時中山負齊之強兵侵掠吾地係\n　累吾民引水圍鄗非社稷\n　之神靈即鄗幾不守先王忿之其怨未能報也今\n　騎射之服近可以備上黨之形逺可以報中山之\n　怨而叔也順中國之俗以逆簡襄之意惡變服之\n　名而忘國事之耻非寡人所望於子公子成再拜\n　稽首曰臣愚不逹於王之議致道丗俗之聞\n今欲繼簡襄之意以順先王之志臣敢\n　不聽令再拜乃賜胡服趙文進諌曰農夫勞力\n而君子飬焉政之經也愚者陳意而智\n　者論焉教之道也臣無隱忠君無蔽言國之\n　禄也臣雖愚願竭其忠王曰慮無變擾\n忠無過罪子其言乎趙文曰當丗\n　輔俗古之道也衣服有裳禮之制也循\n\n法無愆民之職也三者先\n　聖之所以教今君釋此而襲逺方之俗變古之教\n　易古之道故臣願王之圖之王曰卿言丗俗之間\n常民溺於習俗學者沈於所聞此兩者\n　所以成官而順政也非所以觀逺而論始也\n且夫三代不同服而王五霸不同教而政\n智者作教而愚者制焉賢者議俗不肖者拘\n　焉夫制於服之民不足與論心拘於俗之衆不足\n　與致意故勢與俗化而禮與變俱聖人之道也承\n　教而動循法無私民之職也知學之人能\n　與聞遷逹於禮之變能與時化故為已\n　者不待人制今者不法古子其釋之趙造諫曰隱\n　忠不竭姦之屬也以私誣國賤之類也犯姦\n　者身死賤國者族宗有反\n　此兩者先王之明刑臣下之大罪也臣雖愚願盡\n　其忠無遁其死王曰竭意不譲忠也上\n　無蔽言明也忠不辟危明不距人子其言乎趙造\n　曰臣聞之聖人不易民而教智者不變俗而動因\n　民而教者不勞而成功㩀俗而動者慮徑而\n　易見也今王易𥘉不循俗胡服不顧丗\n　非所以教民而成禮也且服竒者志滛俗僻者亂\n　民是以涖國者不襲竒辟之服中國不近蠻夷之\n　行非所以教民而成禮者也且循法無過脩禮無\n　邪臣願王之圖之王曰古今不同俗何古之法帝\n　王不相襲何禮之循伏羲神農教而不誅黄帝尭\n　舜誅而不怒及至三王觀時而制法因事而制禮\n　法度制令各順其宜衣服器械各便其用故禮丗\n　不一其道便國不必法古聖人\n　之興也不相襲而王夏殷之衰也不易禮而㓕然\n　則反古未可非而循禮未足多也且服竒而志淫\n　是鄒魯無竒行也\n\n　俗辟而民易是呉越無俊民也是以聖人利身之\n　謂服便事之謂教進退之謂節衣服之謂制所以\n　齊常民非所以論賢者也\n故聖與俗流賢與変俱諺曰以書\n　爲御者不盡馬之情以古制今者不逹事之変故\n　循法之功不足以髙丗法古之學不足以制今子\n　其勿反也\n\n王立周紹爲傅曰寡人始行縣過番吾當子爲\n　子之時踐石以上者皆道子\n　之孝故寡人問子以璧遺子以酒食而求\n　見子子謂病而辭人有言子者曰父之孝子君之\n　忠臣也故寡人以子之智慮爲辯足以道人危足\n　以持難忠可以冩意信可\n　以逺期諺詩云服難以勇治亂以智事\n　之計也立傳以行教少以學義之經也循計之\n　事佚失而不累訪\n　議之行窮而不憂\n\n故寡人欲子之胡服以傅王子\n周紹曰王失論矣非賤臣所敢任也王曰選子\n　莫若父論臣莫若君君寡人也周紹曰立傅之道\n　六王曰六者何也周紹曰智慮不躁逹於變身行\n　寛惠逹於禮威嚴不足以易於位重\n　利不足以變其心恭於教而不快和於下而\n　不危六者傅之才而臣無一焉隱中不謁\n臣之罪也傳\n　命僕官以煩有司吏之恥也王請更論\n　王曰知此六者所以使子周紹曰乃國未通於王\n　之胡服雖然臣王之臣也而王重命之臣敢不\n　聽令乎再拜賜胡服王曰寡人以王子爲子任欲\n　子之厚愛之無所見醜御道之以行義勿令溺苦\n　於學\n\n事\n　君者順其意不逆其志事先者明其髙不倍\n　其孤故有臣可命其國之禄也子能行是所以\n　事寡人者畢矣書云去邪勿疑任賢勿貳寡人\n　與子不用人矣遂賜周紹胡服衣冠具帯\n\n黃金師比\n\n以傅王子\n\n趙燕後胡服王令讓之曰事主之行竭意盡力\n　㣲諌而不譁應對而不怨不逆上以自伐不立\n　私以爲名子道順而不拂臣行讓而不爭子用私\n　道者家必亂臣用私義者國心危反親以爲行慈\n　父不子逆主以自成惠主不臣也寡人胡服\n　子獨弗服逆主罪莫大焉以從政爲累以\n　逆主爲髙行私莫大焉故寡人恐親犯刑戮之罪\n以明有司之法趙燕再拜稽首\n　曰前吏命胡服施反賤臣臣以失令過期更\n　不用侵辱教\n王之惠也臣敬循衣服以待令日\n\n王破原陽以爲騎邑牛賛\n進諌曰國有固籍兵有常經\n變籍則亂失經則弱今王破原陽以爲騎邑是變\n籍而棄經也且習其兵者輕其敵\n便其用者易其難今民便其用而\n王變之是損君而弱國也故利不百者不變俗功\n不什者不易器今王破卒散兵\n　以奉騎射臣恐其攻獲之利不如所失之費也王\n　曰古今異利逺近易用隂陽不同道四時不\n　一冝故賢人觀時而不觀於時\n　制兵而不制於兵子知官府之籍不知器械之利\n　知甲兵之用不知隂陽之宜\n\n故兵不當於用何兵之不可易教\n　不便於事何俗之不可變昔者先君襄王與代交\n　地城境封之名曰無窮之門所以\n　詔昭後而期逺也今重甲循兵\n不可以\n　踰險仁義道徳不可以來朝吾聞信不棄功\n　智不遺時今子以官府之籍亂寡人之事非子所\n　智牛賛再拜稽首曰臣敢不聽令乎王遂胡服率\n　騎入胡出於遺遺之門踰九\n　限之固絶五徑之險至胡中辟地千里\n\n魏敗楚於陘山禽唐明\n楚王懼令昭應奉太子以\n委和於薛公主父欲敗之乃結秦\n連楚宋之交令仇赫郝相宋樓緩相\n秦楚王合禽趙宋齊\n魏之和卒敗\n趙使仇机赫郝之秦請相魏冉宋\n突謂仇赫机郝曰秦不\n聽樓緩必怨公公不若隂辭樓子請\n無急秦王秦王見趙之相魏冉之不\n　急且不聽公言也是事而不成以徳樓子事\n　成魏冉固德公\n　矣\n\n謂趙王曰三晉合而秦弱三晉離而秦強此天下之\n　所明也秦之有燕而伐趙有趙而伐燕\n　有梁而伐趙有趙而伐梁有楚而伐韓有韓而伐\n楚此天下之所明見也然山東不能易\n其路兵弱也\n　弱而不能相一是何秦楚之智山東\n　之愚也是臣所爲山東之憂也虎將即禽禽\n　不知虎之即巳也而相鬪兩罷而歸其死於\n　虎故使禽知虎之即已决不相鬪矣今山東之主\n　不知秦之即已也而尚相鬪兩敝而歸其國於秦\n　智不如禽逺矣願王熟慮之也今事有可急者秦\n　之欲伐韓梁東闚於周室甚惟寐忘\n之今南攻楚者惡三晉之相合也\n今攻楚休而復之已\n　五年矣攘地千餘里今謂楚王\n苟來舉玉趾而見寡人必與楚爲兄弟之國\n必爲楚攻韓梁反楚之故地楚王\n　美秦之語怒韓梁之不救已必入於秦秦有謀\n　故發使之趙以燕餌趙而\n　離三晉今王美秦之言而欲攻\n　燕攻燕食未飽而禍巳及矣楚王入秦秦楚爲一\n　東靣而攻韓韓南無楚北無趙\n韓不待伐割挈馬兎而西走\n秦與韓爲上交秦禍安移於梁矣\n以秦之強有楚韓之用梁不待伐\n矣割挈馬兎而西走秦與梁爲上\n　交秦禍案環中趙矣\n\n以強秦之有韓梁楚與燕\n　之怒割必深矣國之舉此\n臣之所爲來臣故曰事有可急爲者及楚王\n　之未入也三晉相親相堅出銳師以戌韓梁\n　西邊楚王聞之必不入秦秦必怒而循攻楚\n　是秦禍不離楚也便於三晉若楚王入秦秦見\n　大晉之大合而堅也必不出楚王即多割\n是秦禍不離楚也有利於三晉願王之熟計之\n　也急趙王因起兵南\n　伐山戎成韓梁之西\n邊秦見三晉之堅也果\n不出楚王卬而多求地\n\n冨丁欲以趙合齊魏樓緩欲以趙合秦楚富丁恐\n主父之聽樓緩而合秦楚也司馬淺爲富丁謂\n主父曰不如以順齊今我不順齊伐秦\n秦楚必合而攻韓魏韓魏告急於齊\n欲伐秦之果也心聽我欲和我中山聽之\n是我以三國王因饒中山而取地\n　也中山不聽三國必絶之\n是中山孤也三國不能和我雖少出兵可也我分\n兵而孤樂中山必之我\n已亡中山而以餘兵與三國攻秦是我一舉而\n兩取地於秦中山也\n\n魏因富丁且合於秦趙恐\n請効地於魏而聽薛公教子欬\n謂李兊曰趙畏横之合也故欲効地\n於魏而聽薛公公不如令主父以地資周最而請\n相之於魏周最以天下厚秦者也今相魏魏秦必\n虚矣齊魏雖勁無秦\n不能傷趙魏王聽是輕齊也\n秦魏雖勁無齊不能得趙此\n利於趙而便於周最也\n　　惠文王\n三國攻秦趙攻中山取扶柳\n五年以擅呼沱斉\n　人戎郭宋突謂仇赫郝曰不如盡歸\n　中山之新地\n\n埊中山案此言於齊曰四國\n將假道於衛以過章子之路\n齊聞此必効鼓\n腹擊爲室而鉅荆敢\n言之主謂腹子曰何故爲室之鉅也腹擊曰臣羇\n　旅也爵髙而禄輕宫室小而帑不衆\n主雖信臣百姓皆曰國有大事撃\n　必不爲用今擊之鉅宫將以取信於百姓也主君\n　曰善\n\n蘇子秦說李兊曰雒陽乗軒車蘇某\n秦\n家貧親老無罷車駑馬\n桑輪蓬篋贏羸幐負書\n擔嚢觸塵埃蒙霜露越河漳漳河\n\n足重繭日百而舎\n造外闕願見於前口道天下之事李兊曰\n　先王以鬼之言見我則可若以人事兊盡知之矣\n　蘇子秦對曰臣固以鬼之言見君非以人之言也\n　李兊見之蘇子秦曰今日臣之來也暮後郭門\n藉席無所得寄宿人田中旁有大\n　叢夜半土梗與木梗\n　鬪曰汝不如我我者乃土也\n　使我逢疾風淋雨壞阻乃復歸土今汝\n　非木之根則木之枝耳汝逢疾風淋雨漂入漳河\n　東流至海汜濫無所止臣竊以爲土梗勝也\n今君殺主父而族之\n君之立於天下危於累卵君聽臣計則生不聽\n　臣計則死李兊曰先生就舎明日復來見兊也蘇\n　子秦出李兊舎人謂李兊曰臣竊觀君與蘇公談\n　也其辯過君其博過君君能聽蘇公之計乎李兊\n　曰不能舎人曰君即不能願君堅塞兩耳無聽其\n　談也明日復見終日談而去舎人出送蘇君蘇子\n　秦謂舎人曰昨日我談粗而君動今日精而君不\n　動何也舎人曰先生之計大而規髙吾君不能用\n　也乃我請君堅塞兩耳無聽談者雖然先生明日\n　復來吾請資先生厚用明日來\n　之車𬒳兄弟之衣文以爲不可今趙王不知文不\n肖而封之以武城願大夫之徃也毋伐樹木毋發\n　屋室訾然使王悟而知文\n謹使可全而歸之\n\n齊欲攻宋秦令起賈禁之\n齊乃援捄趙以伐宋\n\n秦王怒屬怨於趙李\n　兊約五國以伐秦\n\n無功留天下之兵於成臯\n　而隂講於秦又欲\n　與秦攻魏以解其怨而取封焉\n魏王不說之齊人\n謂齊王曰臣爲足下謂魏王曰\n　三晉皆有秦患仐之攻秦也爲趙也五\n　國伐趙趙必亡矣\n　齊逐李兊李兊必死\n　今之伐秦也以救李子之死也今趙留天下之甲\n　於成臯而隂鬻之於秦已講則令秦攻魏以成其\n　私封王之事趙也何得矣且王嘗濟於漳而身朝\n　於邯鄲抱隂成\n負蒿葛孽薛\n\n爲趙蔽而趙無爲\n　王行也今又以河陽姑宻\n封其子而乃令秦攻王以便取隂\n\n人比然而\n　後知賢不如王\n若用所以事趙之半收齊\n　天下有敢謀王者乎王之事齊也無入朝之辱無\n　割地之費齊爲王之故虚國於燕趙之前\n　用兵於二千里之外故攻城野戰未嘗不爲王先\n　𬒳矢石也得二都割河東盡効之於王自是之後\n　秦攻魏齊未嘗不歳至於王之境也請問\n　王之所以報齊者可乎韓珉呡\n處於趙\n去齊三千里王\n　以此疑齊曰有秦隂\n今王又挾故薛公以爲相\n\n善韓徐以爲上交尊虞商以爲\n　大客王顧固可以反疑於齊乎\n於魏王聽\n　此言也甚詘其欲事\n　王也甚循其怨於趙\n臣願王之\n亟日聞魏\n　而無庸見惡也臣請爲王推其怨於趙願\n　王之隂重曰趙而無使秦之見王\n　之重趙也秦見之且亦重趙\n齊秦交重趙臣必見燕與韓魏亦且重趙也\n　乃謂齊王曰\n臣之所以堅\n　三晉以攻秦者非以爲　齊得利秦之毀也\n欲以使攻宋也而宋置太子以爲王下親其上\n　而守堅臣是以欲足下之速歸休士民也今太子\n　赱諸善太子者皆有死心\n若復攻之其國必有亂而太子\n　在外此亦舉宋之時也已臣爲足下使公孫衍說\n　奉陽君\n\n　曰君之身老矣封不可不可早定也爲君慮封莫\n　若於宋他國莫可夫秦人貪韓魏危燕楚僻\n辟中山之地薄莫如於隂\n失今之時不可復得已宋之罪重齊之怒深殘亂\n宋德得大齊定身封此百代一時也\n已奉陽君甚貪食之唯得大封齊無\n大異臣願足下之大發\n攻宋之舉而無庸致兵以觀奉陽君之應足下也\n縣隂以甘之循有燕以臨之\n而臣待忠之封\n事必大成臣又願足下有地効\n於襄安君以資臣也足下果殘宋此兩\n地之時也\n足下何愛焉若足下不得志於宋與國何敢望也\n足下以\n此資臣也臣循燕觀趙則足下擊潰而决\n天下矣\n\n齊攻宋奉陽君不欲客謂奉陽君曰君之春秋髙矣\n而封地不定不可不熟圖也秦之貪韓魏危燕\n衛楚僻正\n中山之地薄宋罪重齊怒深殘伐亂宋定身封德\n強斉此百代之一時也\n\n五國伐秦無功罷於成臯趙欲講搆\n於秦楚與韓魏將應之\n　齊弗欲蘇代謂齊王曰臣巳爲足下見奉陽君\n　矣臣謂奉陽君曰天下散而爭秦秦必\n　據宋魏冉必妬君之有隂也秦王貪魏冉妬則隂\n　不可得巳矣君無講搆齊必攻宋齊攻宋則楚必\n　攻宋魏必攻宋燕趙助之五國據宋不至一二月\n　隂必得矣得隂而講搆秦雖有變君無患矣\n\n　若不得巳而必講搆\n則願五國復堅\n　約五國願得趙足下雄\n　飛與韓氏大吏東勉免齊王\n　必無名禁珉呡也\n\n使臣守約若與國\n有倍約者\n　以四國攻之無倍約者而秦侵約五國復堅而儐\n賔之今韓魏與齊相疑也若復\n　不堅約而講臣恐與國之大亂也齊秦非復\n　合也必有觭踦重者矣\n後合\n　與觭踦重者皆非趙之利也且天下散\n　而事秦是秦制天下也秦制天下將何以天下爲\n臣願君之蚤計也天下爭秦有六\n　舉皆不利趙矣天下爭秦秦王\n　受負海内之國合\n　負親之交以據中國而求利\n　於三晉是秦之一舉也秦行是計不利於趙而君\n　終不得隂一矣天下爭秦秦王内韓珉呡於齊内\n　成陽君於韓相魏懐於魏\n復合衍\n　交兩王王賁韓佗之楚\n曹皆起而\n　行事是秦之一舉也秦行是計也不利於趙而君\n　不得隂二矣天下爭秦秦王受齊受趙三強三親\n以據魏而求安邑是秦之一\n　舉也秦行是計齊趙應之魏不待伐抱安邑而倍\n　秦秦得安邑之饒魏爲上交韓必\n　入朝秦過趙巳安邑矣\n\n秦行是計不\n　利於趙而君必不得隂三矣天下爭秦秦堅燕趙\n　之交以伐齊收楚與韓珉呡而攻魏\n是\n　秦之一舉也秦行是計而燕趙應之燕趙伐齊兵\n　始用秦因收楚而攻魏\n不至一二月魏必破矣秦舉安邑而塞女㦸\n韓之太原絶下\n　軹咫道南陽而高伐魏\n　絶韓包二周即趙自消爍矣國燥於秦\n兵分於齊非趙之利也而君終身不得隂四\n　矣天下爭秦秦堅三晉之交攻齊國破財\n屈而兵東分於齊秦按\n　兵攻魏取安邑是秦之一舉也\n　秦行是計也君按救魏是以攻\n　齊之已敝救之而與秦爭戰\n　也君不救也韓魏焉免西合國在謀\n　之中而君有終身不得隂五矣\n　天下爭秦秦案爲義存亡繼絶固危扶弱定無罪\n　之君必起中山與勝焉秦起中山與\n　勝而趙宋同命何暇言隂\n　六矣故曰君必無講則隂必得矣奉陽君曰善乃\n　絶和於秦而收齊魏以成取隂\n\n趙收天下且以伐齊蘇厲秦爲齊\n上書說趙王曰臣聞古之賢君德行非施於海内\n也教順慈愛非布於萬民也祭祀時享非當於鬼\n神也甘露降風雨時農夫登年糓豐盈衆人\n善之而賢主悪之今足下\n功力非數痛加於秦國而怨毒積惡非曽深\n陵於韓也臣竊外聞大臣及\n下吏之議皆言主前專據以秦爲愛趙而\n　憎韓臣竊以事觀之秦豈得愛趙而憎韓哉欲亡\n　韓吞兩周之地故以韓爲餌\n先\n　出聲於天下欲鄰國聞而觀之也恐其事不\n　成故出兵以侔示趙魏恐天下之驚覺故\n　㣲伐韓以貳之恐天\n　下疑巳故出質以爲信聲德於與國而實伐空韓\n\n臣竊觀其圖之也\n　議秦以謀計必出於是且夫說\n　士之計皆曰韓亡三川魏滅晉國是\n　恃韓未窮而禍及於趙\n且物固有勢異而患同者又有\n　勢同而患異者昔者楚人乆伐而中山亡\n\n今燕盡韓之河南\n距沙丘而至鉅鹿之界三百里\n距於扞關至於榆中千五百里\n\n秦盡韓魏之上黨則地與國都\n邦屬而壤挈者七百里秦以三軍\n　強弩坐羊腸唐之上即地去邯鄲二十里且\n　秦以三軍攻王之上黨而危其北則勾注之西\n非王之有也今踰魯\n勾注禁常山而守三百里通於唐曲遇\n吾\n\n此代馬胡駒不東\n　而崑山之玉\n\n不出也此三寳者又非王之有也今從於強秦\n　與國之伐齊臣恐其禍出於是矣五國之王\n嘗合横而謀伐趙三分趙國\n　壤地著之盤盂屬之讎\n　柞五國之兵有曰矣齊\n韓乃西師以禁秦國使秦發令素服而聽\n反温軹枳高平\n　於魏\n反三公什清於趙\n\n此王\n之明知也夫齊韓事趙宜爲上交今乃\n以邸罪取伐臣恐其後事王不\n敢自必也今王收齊天下必以王\n爲得齊韓齊危社稷以事王天下必\n重王然則齊韓義王以天下就之\n下至齊韓慕王以天下收之\n是一世之命制於王已臣願大王深與\n左右群臣卒計而重謀先事成慮而熟圖之也\n\n秦攻趙藺離石祁㧞趙以公子郚爲質於秦而\n請内焦黎\n牛狐之城以易藺離石祁於秦趙趙\n背秦不予焦黎牛狐秦王怒令公子繒請地趙\n王乃令鄭朱對曰夫藺離石祁之地曠逺於趙而\n近於大國有先王之明與先臣之力故能有之今\n寡人不逮其社稷之不能恤安能收恤藺離\n石祁乎寡人有不令之臣實爲此事也非寡人之\n　所敢知卒背秦秦王大怒令衛胡\n　易伐趙攻閼與\n趙奢將救之\n魏令公子咎以銳師居安邑以挾秦\n秦敗於閼與反攻魏幾\n廉頗救幾大敗秦師\n\n鄭同北見趙王趙王曰子南方之愽士也\n何以教之鄭同\n曰臣南方草鄙之人也何足問雖然王致之\n於前安敢不對乎臣少之時親嘗教以兵趙王曰\n寡人不好兵鄭同因撫手仰天而笑之\n曰兵固天下之狙喜也\n臣故意大王不好也\n臣亦嘗以兵說魏昭王昭王亦曰寡人不喜\n　臣曰王之行能如許由乎許由無天下之累故不\n　愛受也今王既受先王之傳欲宗廟之安壤\n　地不削社稷之血食乎王曰然今有人操隋\n　侯之珠持丘之環萬金之財時\n　宿於野内無孟賁之威荆慶之㫁\n\n外無弓弩之禦不\n　出宿夕人必危之矣今有強貪之國臨\n　王之境索王之地告以理則不可說以義則不聽\n　王非戰國守圄之具其何以當之王若無兵\n　鄰國得志矣趙王曰寡人請奉教\n\n樓緩將使伏事辭行\n謂趙王曰臣雖盡力竭智死不復\n　見於王矣王曰是何言也固且爲書而厚寄卿樓\n　子曰王不聞公子牟夷之於宋乎非肉不食\n文張善客\n　惡公子牟夷宋寅然之\n今臣之於王非宋之於公子\n　牟夷也而惡臣者過文張故臣死不復見於王矣\n　王曰子勉行矣寡人與子有誓言矣樓子遂行後\n　以中牟反入梁\n候者來言而\n　王弗聽曰吾已與樓子有言矣\n燕封宋人榮蚠髙陽君使将而攻趙趙王因\n　割濟東三城合令盧髙唐平原\n陵地城市邑五十七命以與齊而以求安\n　平君而將之馬服君謂平原君曰國奚無人甚哉\n　君致安平君而將之乃割濟東三城合令\n城市邑五十七以與齊此夫予\n子與敵國戰覆軍殺將\n　之所取割地於敵國者也今君以此與\n齊而求安平君而將之國奚無人甚哉\n且君奚不將奢也奢甞抵罪居燕\n　燕以奢爲上谷守燕之通谷要塞奢習知之百日\n　之内天下之兵未聚奢已舉燕矣然則君奚求安\n　平君而爲將乎平原君曰將軍釋之矣僕巳言之\n　僕主矣僕主幸巳聽僕也將軍無言巳馬服君曰\n　君過矣君之所以求安平君者以齊之於燕也茹\n　肝渉血之仇邪其於奢也不然\n使安平君愚固不能當榮蚠使安平君智又\n　不肯與燕人戰此兩言者安平君必處一焉雖然\n　兩者有一也使安平君智則奚以趙之強爲趙強\n　則齊不復霸矣今得强趙之兵以杜燕將曠\n　日持乆數歳令士大夫餘子之力盡於溝\n　壘車甲羽毛　敝府庫倉廪\n　虚兩國交以習之乃引其兵而歸夫盡兩\n　國之兵無明此者矣是夏軍也懸釡而炊\n\n得三城也城大無能過百雉者\n果如馬服之言也\n\n趙惠文王三十年相平都都平君田單\n\n問趙奢曰吾非不說將軍之兵法也所以不服\n　者獨將軍之用衆用衆者使民不得耕作糧食輓\n　賃不可給也此坐而自破之道也非單之\n　所爲也單聞之帝王之兵所用不過三萬而天下\n　服矣今將軍必負十萬二十萬之衆乃用之此單\n　之所不服也馬服君曰\n君非徒不逹於兵也又不明其時勢\n夫呉干之劒肉試則\n　斷牛馬金試則截盤匜薄\n　之柱上而擊之則折爲三質之石上而\n　擊之則碎爲百今以三萬之衆而應強國\n　之兵是薄柱擊石之謂也\n且夫呉干之劔\n　材難夫無毋脊之厚而鋒\n　不入無脾之薄而刄不斷兼有是二者無鈎\n　竿罕鐔蒙須之便\n\n操其刄而刺則未入\n　而手断君無十餘二十萬之衆而爲此\n　鉤竿罕鐔蒙須之便而徒以三萬行於天下君焉\n　能乎且古者四海之内分爲萬國城雖大無過三\n　百丈者人雖衆無過三千家者而以集兵三萬\n距比奚難哉今取古之爲萬國者分以\n　爲戰國亡不能具数十萬之兵曠日持乆数歳\n　即君之斉已\n齊以二十萬之衆攻荆五年乃\n　罷趙以二十萬之衆攻中山五年乃歸\n今者齊韓相方兩國圍攻焉\n豈有敢曰我其以三萬救是者乎哉今千丈之\n　城萬家之邑相望也而索以三萬之衆圍千\n　丈之城不存其一角而野戰\n　不足用也君將以此何之平都都平君\n　喟然太息曰單不至也\n\n　　　孝成王\n趙太后新用事秦急攻之趙氏求救於齊齊\n　曰必以長安君爲質\n兵乃出太后不肯大臣\n　強諌太后明謂左右有復言令長安君爲質者老\n　婦必唾其面左師觸讋願見太后盛氣而揖之\n　入而徐趨至而自謝曰\n\n老臣病足曾不能疾\n　走不得見乆矣竊自恕恐太后玉\n　體之有所郄也故願望\n　見太后曰老婦恃輦而行曰\n　日食飲得無衰乎曰恃鬻耳曰老\n　臣今者殊不欲食乃自強步日三四里少益嗜食\n　和於身曰老婦不能太后之色少解左師公曰老\n　臣賤息舒祺最少不肖而臣衰竊愛憐\n　之願令𥙷黒衣之數\n\n以衛王宫\n　没死以聞太后曰敬諾年幾何矣\n　對曰十五歳矣雖少願及未填溝壑而託之\n　太后曰丈夫亦愛憐其少子呼對曰甚於婦人太\n　后曰婦人異甚對曰老臣竊以爲媪之\n　愛燕后\n賢於長安君曰君過矣不若長安君之甚\n　左師公曰父母之愛子則爲之計深逺媪之送燕\n　后也持其踵爲之泣念悲其逺也亦哀之矣\n　巳行非弗思也祭祀必祝之祝曰必勿使反\n豈非計乆長有子孫相繼爲王也哉太后曰\n　然左師公曰今三世以前至於趙之爲趙趙王之\n　子孫侯者其繼有在者乎曰無有曰微獨趙\n　諸侯有在者乎曰老婦不聞也\n　此其近者禍及身逺者及其子孫豈人主之子侯\n則必不善哉位尊而無功奉厚而無勞而\n　挾重器多也今媪尊長安之\n　位而封以膏腴之地多予之重器而不及今令有\n　功於國一旦山陵崩長安君何以自託於趙老臣\n　以媪爲長安君計短也故以爲其愛不若燕后太\n　后曰諾恣君之所使之於是爲長安君約車百乗\n　質於齊齊兵乃出子義聞之曰人主之子也\n　骨肉之親也猶不能恃無功之尊無勞之奉以守\n　金玉之重也而況人臣乎\n\n秦王謂公子他曰昔歳殽下之事\n\n韓爲中軍以與諸侯攻秦韓與秦接境\n壤界其地不能千里展轉不可約日者秦\n楚戰於監田韓出銳師以佐秦秦戰不\n利因轉與楚不固信盟唯便是從韓之在我心腹\n之疾吾將伐之何如公子他曰王出兵韓韓\n必懼懼則可以不戰而深取割王曰善乃起兵一\n軍臨榮陽一軍臨太行韓恐使陽城君\n入謝於秦請効上黨之地以爲\n　和令韓陽吿上黨之守靳黈曰秦\n　起二軍以臨韓韓不能支今王令韓興兵\n以上黨入和於秦使陽言之太守太守其効之\n\n靳黈　曰人有言挈瓶之智不\n　失守器王則有令而臣太守雖王與子其\n　亦亦其猜焉臣請悉發守以應秦\n若不能卒則死之韓陽趨以報王\n　王曰吾始已諾於應侯矣今不與是欺之也乃使\n　馮亭代靳黈　馮亭守三十日隂使人請趙王曰\n　韓不能守上黨且以與秦其民皆不欲爲秦而願\n　爲趙今有城市之邑七十願拜納之於\n　王惟王才之趙王喜召平陽原君\n而告之曰韓不能\n　守上黨且以與秦其吏民不欲爲秦而皆願爲趙\n　今馮亭令使者以與寡人何如趙豹對曰聖人甚\n　禍無故之利王曰人懷吾義何謂無\n　故乎對曰秦𧖟食韓氏之地中絶不令相通故自\n　以爲坐受上黨也且夫韓所以内趙者欲嫁其禍\n　也秦被其勞而趙受其利雖強大不能得之於小\n　弱而小弱顧能得之強大乎今王取之可謂有故\n　乎且秦以牛田水通糧\n\n其死士皆列之於上地令嚴政\n　行不可與戰王自圖之王大怒曰夫用百萬之衆\n　攻戦踰年歴歳未見一城也今不用兵而得城七\n　十何故不爲趙豹出王召趙勝趙禹而告之曰韓\n　不能守上黨今其守以與寡人有城市之邑七十\n　二人對曰用兵踰年未見一城今坐而得城七十\n此大利也乃使趙勝徃受地勝\n　至曰敝邑之王使使者臣勝告太守有詔\n使臣勝謂曰請以三萬户之都封\n　太守千户封縣令諸吏皆益爵三級民\n　能相集者賜家六金馮亭垂涕而免勉\n曰是吾處三不義也爲主守地不能死而\n　以與人不義一也主内之秦不順主命不義二也\n　賣主之地而食之不義三也辭封而入韓\n謂韓王曰趙聞\n　韓不能守上黨今發兵已取之矣韓告秦曰趙起\n　兵取上黨秦王怒令公孫起王齮以兵遇趙於長\n　平\n\n秦趙戰於長平趙亡一都尉趙王\n召樓昌與虞卿曰軍戰不勝尉係死\n寡人使卷甲而趨之何如樓昌曰無益也\n　不如發重使而爲講\n媾虞卿曰夫言講媾者以爲不講\n媾者軍必破而制講媾者在秦且王之論\n秦也欲破王之軍乎其不邪王曰秦不遺餘力矣\n　必且破趙軍虞卿曰王聊聽臣發使出重寶以附\n楚魏楚魏欲得王之重寳必入吾使趙使入楚魏\n秦必疑天下合從也且必恐如此則講媾乃可爲\n　也趙王不聽與平陽君爲講媾發鄭朱入秦\n　秦内之趙王召虞卿曰寡人使平陽君講媾秦秦\n　巳内鄭朱矣子以爲奚如虞卿曰王必不得講媾\n　軍必破矣天下之賀戦勝者皆在秦矣鄭朱趙之\n貴人也而入於秦秦王與應侯必顯重以示天\n　下楚魏以趙爲講媾必不救王秦知天下不救王\n則講媾不可得成也趙卒不得講媾軍果大敗王\n　入秦秦留趙王而後許之講媾\n秦攻趙於長平大破之引兵而歸因使人索六城於\n趙而講\n媾趙計未定樓緩新\n　從秦來趙王與樓緩計之曰與秦城何如不與何\n　如樓緩辭讓曰此非人臣之所能知也王曰\n　雖然試言公之私樓緩曰王亦聞夫公甫文伯母\n　乎公甫文伯官於鲁病死婦人爲之自殺於房中\n　者二八其母聞之不肯哭也相室曰焉有子死而\n　不哭者乎其母曰孔子賢人也逐於魯是人不隨\n今死而婦人爲死者十六人\n\n若是者其於長者薄而於婦\n　人厚故從母言之爲賢母也從婦言之必不免爲\n　妬婦也故其言一也言者異則人心變矣仐臣新\n從秦來而言勿與則非計也言與之則恐王以臣\n之爲秦也故不敢對使臣得爲王計之不如予之\n王曰諾虞卿聞之入見王王以樓緩言吿之虞卿\n曰此飾說也秦旣解邯\n鄲之圍而趙王入朝使趙郝納事於秦割六縣而\n媾王曰何\n謂也虞卿曰秦之攻趙也倦而歸乎王以其力尚\n能進愛王而不攻乎王曰秦之攻我也不遺餘力\n矣必以倦而歸也虞卿曰秦以其力攻其所不能\n取倦而歸王又以其力之所不能攻而資之是助\n秦自攻也來年秦復攻王王無以救矣王以虞卿\n　之言告樓緩樓緩曰\n　虞卿能盡知秦力之所至乎\n誠不知秦力之所不至此\n　彈丸之地猶不予也今秦來年復攻王得無割其\n　内而講媾乎王曰誠聽子割矣子能必來年秦之\n　不復攻我乎樓緩對曰此非臣之所敢任也昔者\n　三晋之交於秦相善也今秦釋韓魏而獨攻王王\n　之所以事秦必不如韓魏也今臣爲足下解負親\n　之攻啓関通弊敝\n齊交韓魏至來年而下獨不取\n　於秦王之所以事秦者必在韓魏之後也\n　此非臣之所敢任也王以樓緩之言告虞卿虞卿\n曰樓緩言不講媾來年秦復攻\n　王得無更割其内而講媾今講媾樓緩又不能必\n　秦之不復攻也雖割何益來年復攻又割其力之\n　所不能取而講媾也此自盡之術也不如無講媾\n　秦雖善攻不能取六城趙雖不能守亦而不\n　至失六城秦倦而歸兵必罷我以六\n五城收天下以攻罷\n　秦是我失之於天下而取償於秦也吾國尚利孰\n　與坐而割地自弱以強秦今樓緩曰秦善韓魏而\n　攻趙者必王之事秦不如韓魏也是使王嵗以六\n　城事秦也即坐而地盡矣來年秦復求割地王將\n　予之乎不予則是棄前資貴而挑\n　秦禍也與之則無地而給之\n　語曰強者善攻而弱者不能自守仐坐而聽秦秦\n　兵不敝而多得地是強秦而弱趙也以益愈\n強之秦而割愈弱之\n　趙其計固不止矣且秦虎狼之國也無禮義\n　之心其求無巳而王之地有盡以有盡之地給無\n　巳之求其勢必無趙矣故曰此飾說也王必勿與\n王曰諾樓緩聞之入見\n　於王王又以虞卿之言告之樓緩曰不然虞卿得\n　其一未知其二也夫秦趙搆難而天下皆說何也\n　曰我將因強而乗弱今趙兵困於秦天下之\n　賀戰勝者則必在於秦矣故不若亟割\n　地求和以疑天下慰秦心不然天下將因秦之怒\n　乗趙之敝而瓜分之趙且亡何秦之圖\n　王以此㫁之勿復計也虞卿聞之又入見王曰危\n　矣樓子之爲秦也夫趙兵困於秦又割\n　地爲和是愈疑天下而何慰秦心哉不亦大示天\n　下弱乎且臣曰勿予者非固勿予而已也秦索六\n　城於王王以六五城賂齊齊秦之深讎也\n得王六五城并力而西擊秦也齊之聽王不\n　待辭之畢也是王失於齊而取償於秦一舉結三\n　國之親而與秦易道也趙王曰善因\n　發虞卿東見齊王與之謀秦虞卿未反秦之使\n　者巳在趙矣樓緩聞之逃去\n\n秦圍趙之邯鄲魏安釐王使將軍晉鄙救趙畏\n　秦止於蕩隂不進\n　魏王使客將軍辛垣衍\n間入邯鄲因平原君謂趙王曰秦所以急\n　圍趙者前與齊閔王爭強爲帝巳而復歸帝以齊\n　故今齊閔王益弱\n方今唯秦雄天下此非必貪邯\n　鄲其意欲求爲帝趙誠發使尊秦昭王爲帝\n秦必喜罷兵去平原君猶豫未有所决\n　此時魯仲連適游趙會秦圍趙聞魏將欲令趙尊\n　秦爲帝乃見平原君曰事將奈何矣平原君曰勝\n　也何敢言事百萬之衆折於外仐又内圍邯鄲而\n　不去魏王使客將軍辛垣衍令趙帝秦今其人在\n　是勝也何敢言事魯連曰始吾以君爲天下之賢\n　公子也吾乃今然後知君非天下之賢公子也梁\n　客辛垣衍安在吾請爲君責而歸之平原君曰勝\n　請爲召而見之於先生平原君遂見辛垣衍曰東\n　國有魯連先生其人在此勝請爲\n　紹介\n而見之於將軍辛垣衍曰吾聞魯連先生齊國\n　之髙士也衍人臣也使事有職吾不願見魯連先\n　生也平原君曰勝巳泄之矣辛垣衍許諾\n　魯連見辛垣衍而無言辛垣衍曰吾視居此圍城\n　之中者皆有求於平原者也今吾視先生之玉貌\n　非有求於平原君者曷爲乆居此若\n圍城之中而不去也魯連曰丗以鮑焦\n無從容而\n　死者皆非也仐衆人不知則爲一身\n彼秦棄禮義上首功\n　之國也權使其士虜使\n　其民彼則肆然而爲帝過而遂正於天下\n\n則連有赴東海而死耳矣吾\n　不忍爲之民也所爲見將軍者欲以助趙也辛垣\n　衍曰先生助之奈何魯連曰吾將使梁及燕助之\n　齊楚固助之矣辛垣衍曰燕則吾請以從矣若乃\n　梁則吾乃梁人也先生惡能使梁助之邪魯連曰\n　梁未睹秦稱帝之害故也使梁暏秦稱帝之害則\n　必助趙矣辛垣衍曰秦稱帝之害將奈何魯仲連\n　曰昔齊威王嘗爲仁義矣率天下諸侯而朝周周\n　貧且微諸侯莫朝而齊獨朝之居歳餘周烈王崩\n　諸侯皆弔齊後徃周怒赴於齊曰天崩地拆天子\n　下席東藩之臣田嬰齊後至則斮之威王勃然怒\n　曰叱嗟而毋婢也\n卒爲天下笑故生\n　則朝周死則叱之誠不忍其求也彼天子固然\n其無足怪辛垣衍曰先生獨未見夫僕乎十人\n　而從一人者寧力不勝智不若邪畏之也魯仲連\n　曰然梁之比於秦若僕邪辛垣衍曰然魯仲連曰\n　然則吾將使秦王烹醢梁王辛垣衍怏然\n　不說曰嘻亦太甚矣先生之言也先生\n　又惡能使秦王烹醢梁王魯仲連曰固也待吾言\n　之昔者鬼侯鄂侯\n文王紂之三公也\n　鬼侯有子而好故入之於紂紂以爲惡醢鬼侯鄂\n　侯爭之急辨之疾故脯鄂侯文王聞之喟然而歎\n　故拘之於牗里之庫百日而欲令之死\n曷爲與人俱稱帝王卒就脯醢之地\n　也齊閔王將之魯夷維子執䇿而從\n\n謂魯人曰子將何以待吾\n　君魯人曰吾將以十太牢待子之君夷維子曰子\n　安取禮而來待吾君彼吾君者天子也天子廵狩\n　諸侯避舎納于筦鍵\n攝衽抱几親膳於堂下天子巳食而聽\n　退朝也魯人投其籥\n不果納不得入於魯將之薛假涂於\n　鄒當是時鄒君死閔王欲入弔夷維子謂鄒之孤\n　曰天子弔主人必將倍殯極\n設北面於南\n　方然後天子南面弔也鄒之羣臣曰必若此吾將\n　伏劒而死故不敢入於鄒鄒魯之臣生則不得事\n　養\n\n　死則不得飯含然且\n　欲行天子之禮於鄒魯之臣不果納仐秦萬乗之\n　國梁亦萬乗之國交有稱王之名睹其一戰而勝\n　欲從而帝之是使三晉之大臣不如鄒魯之僕妾\n　也且秦無巳而帝則且\n　變易諸侯之大臣彼將奪其所謂不肖而予其所\n　謂賢奪其所憎而與其所愛彼又將使\n　其子女䜛妾爲諸侯妃姬處梁之宫梁王安得晏\n　然而巳乎而將軍又何以得故寵乎於是辛垣衍\n　起再拜謝曰始以先生爲庸人吾乃仐曰而知先\n　生爲天下之士也吾請去不敢復言帝秦秦將聞\n　之爲却軍五十里適㑹公子無忌奪晉鄙軍以救\n　趙擊秦秦軍引而去\n\n於是平原君欲封魯仲\n　連魯仲連辭讓者三終不肯受平原君乃置酒酒\n　酣起前以千金爲魯連夀魯連笑曰所此\n貴於天下之士者爲人排患釋難解紛亂而\n　無所取也即有所取者是商賈之人也仲連不忍\n　爲也遂辭平原君而去終身不復見\n\n秦攻趙平原君使人請救於魏信陵君發兵至邯鄲\n城下秦兵罷虞卿爲平原君請益地謂趙王曰夫\n不鬪一卒不頓一戟而解二國患\n者平原君之力用人之力而忘人之功\n不可趙王曰善將益之地公孫龍\n\n聞之見平原君曰君無覆\n　軍殺將之功而封以東武城趙國豪傑\n　之士多在君之右\n　而君爲相國者以親也故夫君封\n　以東武城不讓無功佩趙國相印不辭無\n　能一觧國患欲求益地是親戚受封而國人計功\n　也\n爲君計者不\n　如勿受便平原君曰謹受令乃不受封\n\n秦攻魏取寜邑\n\n諸侯皆賀趙王使賀三反不得通趙王憂\n　之謂左右曰以秦之強得寕邑以制齊趙諸侯皆\n　賀吾徃賀而獨不得通此必加兵我爲之柰何左\n　右曰使者三徃不得通者必所使者非其人也曰\n　諒毅者辯士也大王可試使之諒毅親受命\n　而徃至秦獻書秦王曰大王廣地寕邑諸侯皆\n　賀敝邑寡君亦竊嘉之不敢寕居使下臣奉其幣\n　物三至王廷而使不得通使若無罪願大王無絶\n　其懽若使者有罪願得請之秦王使使者報曰吾\n　所使趙囯者小大皆聽吾言則受書幣若不從吾\n　言則使者歸矣諒毅對曰下臣之來固願承大國\n　之意也豈敢有難大王若有以令之請奉而\n　西行之無所敢疑於是秦王乃見使者\n　曰趙豹平原君數欺弄寡人趙能殺此二人則可\n　若不能殺請令率諸侯受命邯鄲城下\n諒毅曰趙豹平原君親寡君之母弟也猶大王\n　之有葉陽涇陽君也\n\n大王以孝治聞於天下衣服使\n之便於體膳㗖之嗛於口\n未甞不分於葉陽\n　涇陽君葉陽君涇陽君之車馬衣服無非大王之\n　服御者臣聞之有覆巢毀卵而鳯凰不翔刳胎焚\n　夭\n\n而麒麟不至今使臣受大王之令\n　以還報敝邑之君畏懼不敢不行無乃傷葉陽君\n　涇陽君之心乎秦王曰諾勿使從政諒毅曰敝邑\n　之君有母弟不能教誨以惡大國請黜之勿使與\n　政事以稱大國秦王乃喜受幣而厚遇之\n\n趙使姚賈約韓魏韓魏以友\n之茅舉舉茅爲姚賈謂趙王\n　曰賈也王之志臣也韓魏欲得之故友之將使王\n　逐之而已因受之仐王逐之是韓魏之欲得而王\n之忠臣有罪也故王不如勿逐以明王之賢而折\n韓魏之招\n謂皮相國曰以趙之弱而據之建信君\n渉孟\n之讎然者何也以\n從爲有功也齊不從建信君知從之無\n功建信者安能以無功惡秦哉\n不能以無功惡秦則且出兵助秦攻魏以\n楚趙分齊\n則是強畢矣\n建信春申從\n則無功而惡秦\n秦合分齊齊亡魏則有功而\n　善秦故兩君者奚擇有功\n　之與無功爲知哉\n\n謂皮相國曰魏殺吕遼\n而衛兵\n　亡其比陽\n而梁危河間封不定而趙\n齊危\n\n文信不\n　得志\n三晉倍之憂也\n今魏耻未滅\n趙患又起文信之憂大矣\n齊不從三晉之心疑矣\n憂大者不計而講搆\n心疑者事秦急秦魏之講搆不待割而\n　成秦從楚魏攻齊獨吞趙\n齊趙必俱亡矣\n\n魏使人因平原君請從於趙三言之趙王不聽出遇\n　虞卿曰爲入必語從虞卿入王曰今者平原\n　君爲魏請從寡人不聽其於子何如虞卿曰魏過\n　矣王曰然故寡人不聽虞卿曰王亦過矣王曰何\n　也曰凡強弱之舉事強受其利弱受其害今魏求\n　從而王不聽是魏求害而王辭利也臣故曰魏過\n　王亦過\n\n平原君謂馮忌曰吾欲北伐上黨出兵攻\n　燕何如馮忌對曰不可夫以秦將武安君公孫起\n乗七勝之威而與馬服之子戰於長\n　平之下大敗趙師因以其餘兵圍邯鄲之城趙以\n　亡敗之餘衆收破軍之敝守而秦罷於邯\n　鄲之下趙守而不可㧞然者攻難而守者易\n　也今趙非有七克之威也而燕非\n　有長平之禍也今七敗之禍未復而欲以罷\n趙攻強燕是使弱趙爲強秦之所以攻而使強燕\n爲弱趙之所以守而強秦以休兵承趙之敝\n此乃強呉之所以亡而弱越之所以霸故臣未見\n燕之可攻也平原君曰善哉\n平原君謂平陽君曰公子牟\n\n游於秦且東而辭應侯應侯曰公子將\n行矣獨無以教之乎曰且微君之命命之也臣故\n且有効於君夫貴不與富期而富至富不與梁肉\n期而梁肉至梁肉不與驕奢期而驕奢至驕奢不\n與死亡期而死亡至累丗以前坐此者多矣應侯\n　曰公子之所以敎之者厚矣僕得聞此不\n忘於心願君之亦勿忘也平陽君曰敬諾\n\n說張相國曰君安能少趙人而\n令趙人多君君安能憎趙人而令趙人愛\n　君乎夫膠􁇀至黏也而不能\n　合逺鴻毛至輕也而不能自舉夫飄於清風\n則横行四海故事有簡而功成者因也今趙\n　萬乘之強國也前漳滏右常山左河間比\n　有代帶甲百萬甞抑強秦齊四十餘\n　年而秦不得所欲\n\n由\n　是觀之趙之於天下也不輕仐君易萬乗之強趙\n　而慕思不可得之小梁\n　臣竊爲君不取也君曰善自是之後\n衆人廣坐之中未甞不言趙人之長者也未甞不\n言趙俗之善者也\n建信君貴於趙公子魏牟過趙趙王迎之顧反至坐\n前有尺帛且令工人以爲冠工見客來\n　也因避趙王曰公子乃驅後車幸以臨寡人\n　願聞所以爲天下魏牟曰王能重王之國若此尺\n　帛則王之國大治矣趙王不說形於顔色曰先王\n生不知寡人不肖使奉社稷豈敢輕\n　國若此魏牟曰王無怒請爲王說之曰王有此尺\n　帛何不令前郎中以爲冠王曰郎中不知爲冠\n魏牟曰爲冠而敗之奚虧於王之國\n而王必待工而後乃使之今爲天下之工\n或非也社稷爲虚戾先王不血食而王\n不以予工乃與㓜䒘且王之先帝\n駕犀首\n而驂馬服以與秦角逐\n秦當時避適其鋒今王憧憧\n乃輦建信以與強秦角逐臣恐秦折王之輢\n椅也\n\n或謂建信君君之所以事王者色\n　也　之所以事王者智也\n\n色老而衰智老而多以日多之智\n　而逐衰惡之色君必困矣建信君曰奈何曰並驥\n　而走者五里而罷乗驥而御之不倦而取道多\n　君令　乗獨斷之車御獨㫁之勢以居邯\n　鄲令之内治國事外刺諸侯則　之事有\n　不言者矣君因言王而重責之　之\n　軸今折矣建信君再拜受命入言於王厚\n　任　以事而能重責之未期年而\n　　亡走矣\n\n晋成常謂建信君曰天下公從而獨\n　以趙惡秦何也魏殺吕遼\n遺而天下交之\n今收河間\n於是與殺吕遼遺何以異\n君唯飾釋虚僞侯文信\n猶且知之也\n從而有功乎何患不得收河\n間從而無功收河間何益也\n\n希寫見建信君建信君曰文信侯之於僕也甚無\n禮秦使人來仕僕官之丞相爵五大夫\n\n文信侯之於僕也甚矣其無禮也\n希寫曰臣以爲今丗用事者不如商賈建信君\n悖然曰足下卑用事者而髙商賈乎曰不然夫良\n商不與人爭買賣之賈而謹司時時賤而買\n雖貴已賤矣時貴而賣雖賤已貴矣昔者文王\n之拘於牗里而武王羇於玉門\n卒斬紂之頭而懸於太白者是武王之功\n　也今君不能與文信侯相抗以權而責文信侯少\n禮臣竊爲君不取也\n魏􁗐魀\n謂建信君曰人有置係蹄者\n而得虎虎怒决蹯而去虎之情非不\n愛其蹯也然而不以環寸之蹯害七尺之軀者權\n　也今有國非直七尺軀也而君之身於王非環寸\n之蹯也願公之熟圖之也\n秦攻趙皷鐸之音聞於北堂希卑曰夫秦之攻趙\n　不冝急如此此召兵也必有大臣\n欲衡者耳王欲知其人旦曰賛羣臣而訪之\n先言横者則其人也建信君果先言\n横\n\n齊人李伯見孝成王成王說之以爲代郡守而居無\n幾何人告之反孝成王方饋不墮食\n無幾何\n告者復至孝成王不應巳乃使使者言齊舉\n　兵擊燕恐其以擊燕爲名而以兵襲趙故發兵自\n備今燕齊已合臣請要其敝而\n地可多割自是之後爲孝成王從事於外者無自\n疑於中者\n爲齊獻書趙王\n曰臣一見而能令王坐而天下致名實\n寳而臣竊怪王之不試見臣而窮臣也\n羣臣必多以臣爲不能者故王重見臣也\n以臣爲不能者非他欲用王之兵者也則\n交有所偏者也非然則智不足者也非\n然則欲以天下之重恐王而取行者也\n\n臣以齊循事王王能亡燕\n　能亡韓魏能攻秦能孤秦臣以爲齊致尊名\n　於王天下孰敢不致尊名於王臣以齊致地於王\n　天下孰敢不致地於王臣以齊爲王求名於燕及\n　韓魏孰敢辭之臣之能也其前可見巳\n　齊先重王故天下盡重王重王\n　無齊天下必盡輕王也秦之強以無齊之故\n　重王燕韓魏自以無齊故重王今王\n　無齊獨安能無重天下故勸王無齊者非\n　智不足則不忠者也非然則欲用王之兵成其私\n　者也非然則欲輕王以天下之重取行於王者也\n　非然則位尊而能卑者也願王之熟慮無齊之利\n害也\n趙使趙莊合從欲伐齊齊請効地趙因賤趙莊齊明\n爲謂趙王曰齊畏從人之合也故効地今聞趙莊\n賤張懃貴齊必不効地矣趙王曰善乃召\n趙莊而貴之\n\n翟章從梁来甚善趙王趙王三延之以相翟章辭不\n受田駟謂柱國韓向曰臣請爲卿刺之\n客若死則王必怒而誅建信君建\n信君死則卿必爲相矣建信君不死以爲交終身\n　不敝卿因以德建信君矣\n馮忌爲廬陵君謂趙王\n　曰王之逐廬陵君爲燕也王曰吾所以重者無燕\n秦也對曰秦王以虞卿爲言而\n　王不逐也仐燕\n　一以廬陵君爲言而王逐之是王輕強秦而重弱\n燕也王曰吾非爲燕也吾固將逐之然則王逐廬\n陵君又不爲燕也行逐愛弟又兼無燕秦臣\n竊爲大王不取也\n馮忌請見趙王行人見之馮忌接手俛免\n首欲言而不敢王問其故對曰客有見\n人於服子者巳而請其罪服子曰公之客獨有\n　三罪望我而笑是狎也談語而不稱師是倍也\n交淺而言深是亂也客曰不然夫望人而笑\n　是和也言是不稱師是庸說也交\n　淺而言深是忠也昔者堯見舜於草茅之中席隴\n　畒而廕庇桑隂移而受天下傳\n　伊尹負鼎爼而干湯姓名未著而受三公\n\n使夫交淺者不可以深談則天下不傳而三\n　公不得也趙王曰\n　今外臣交淺而欲深談可乎王曰請奉教於是馮\n　忌乃談\n客見趙王曰臣聞王之使人買馬也有之乎王曰有\n之何故至今不遣王曰未得買馬之工也\n對曰王何不遣建信君乎王曰建信君有國事又\n不知相馬曰王何不遣紀姬乎王曰紀姬婦人也\n不知相馬對曰買馬而善何𥙷於國王曰無𥙷於\n國買馬而惡何危於國王曰無危於國對曰然則\n買馬善而若惡皆無危𥙷於國然而王之買馬也\n必將待工今將天下舉錯非也\n國家爲虚戾而社稷不血食然而王不待工而與\n建信君何也趙王未之應也客曰燕郭之法有所\n謂桑雍者\n王知\n　之乎王曰未之聞也所謂桑雍者便辟左右之人\n　及夫人優愛孺子也\n此皆能乗王之醉昬而求所欲於王者也\n　是能得之於内則大臣爲之枉法於外矣故日月\n　暉於外其賊在於内\n\n謹備其所憎而\n　禍在於所愛\n\n　　　悼襄王\n秦召春平侯\n　因留之泄丗鈞爲之謂文信侯曰\n春平侯者趙王之所甚愛也而郎中甚妬之故相\n與謀曰春平侯入秦秦必留之故謀而入之秦今\n君留之是空絶趙而郎中之計中也故君不如遣\n春平侯而留平都侯春平侯者言行於趙王必厚\n割趙以事君而贖平都侯文信侯曰善因與接意\n而遣之\n　　　幽王\n文信侯出走與司空馬之\n趙趙以爲守相秦下甲而攻趙\n　司空馬說趙王曰文信侯相秦臣事之爲尚書\n習秦事今大王使守小官習趙事請爲大王\n　設秦趙之戰而親觀其孰勝趙孰與\n　秦大曰不如民孰與之衆曰不如金錢粟孰與之\n　富曰弗如國孰與之治曰不如相孰與之賢曰不\n　如將孰與之武曰不如律令孰與之明曰不如司\n　空馬曰然則大王之國百舉而無及秦者大王之\n　國亡趙王曰卿不逺趙而惠教以國事願於因計\n司空馬曰大\n　王裂趙之半以賂秦秦不接刄而得趙之半秦必\n　說内惡趙之守外恐諸侯之\n　救秦必受之秦受地而却\n　郗兵趙守半國以自存秦衘賂以\n　自強山東必恐亡趙自危諸侯必懼\n　懼而相救則從事有成臣請爲大王約從從事成\n　則是大王名亡趙之半實得山東以敵秦秦不足\n　亡趙王曰前曰秦下甲攻趙趙賂之以河間十二\n　縣地削兵弱卒不免秦患今又割趙之半以強秦\n　力不能自存因以亡矣願卿更計\n司空馬曰臣少爲秦刀筆\n以官長而守小吏未甞\n　爲兵臣百請爲大王\n　悉趙兵以遇趙王不能將司空馬曰\n　臣効愚計大王不用是臣無以事大王願自請\n司空馬去趙渡平原平原津令\n　郭遺勞而問秦兵下趙上客從趙來趙事何如司\n　空馬言其爲趙王計而不勿用趙\n　必亡平原令曰以上客料之趙何時亡司空馬曰\n　趙將武安君期年而亡若殺武安君不過半年\n　趙王之臣有韓倉者以曲合於趙王其交甚\n　親其爲人疾賢妬功臣今國危亡王必用其言武\n　安君必死韓倉果惡之王令人代武\n　安君至使韓倉數之曰將軍戰勝王觴將軍\n　將軍爲壽於前而捍匙首\n\n當\n　死武安君曰繓病鉤\n身大臂短不能及地起居不敬\n恐懼死罪於前故使工人\n　爲木材以接手上若不信繓請以出示出之袖中\n　以示韓倉狀如振栶\n\n纏之以布願公入明之韓倉曰受命於王賜將\n　軍死不赦臣不敢言武安君北面再拜賜死\n縮劒將自誅乃曰人臣不得自殺\n　宫中過司空馬門趨\n　甚疾\n\n出誃䛂門也\n右舉劒將自誅臂短不能及銜劒徴之於柱以\n　自刺\n武安君死五月趙亡\n　平原令見諸公必爲之言曰嗟嗞乎\n　司空馬又以謂爲司空馬逐於秦非不智也\n　去趙非不肖也趙去司空馬而亡國國亡者\n非無賢人不能用也\n\n秦使王翦攻趙趙使李牧司馬尚禦御\n之李牧數破走秦軍殺秦將桓齮王翦惡之\n乃多與趙王寵臣郭開等金使爲反間曰李牧司\n馬尚欲與秦反趙以多取封於秦趙王疑之使趙\n葱及顔㝡代將斬李牧廢司馬\n尚後五三月王翦因急擊大\n破趙殺趙軍虜趙王遷及其將顔㝡遂滅\n　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　趙\n　　　　凡六十二章\n　　　　　　　　　前藍山書院山長劉鏞重校勘\n"}
{"id": "KR2e0003_007", "series": "KR2e0003", "text": "　　　　　　　　縉　雲　彪　校註\n　　　　　　　　東　陽呉　師道重校\n　　魏\n\n　　桓子\n智伯索地於魏桓子魏桓子弗予任章曰何故弗\n予桓子曰無故索地故弗予任章曰無故索地鄰\n國必恐重欲無厭天下必懼君予之地智伯\n必驕憍彼驕憍而輕敵鄰國懼而相親以相親之\n兵待輕敵之國智氏之命不長矣周書曰將欲敗\n之必姑輔之將欲取之必姑與之\n君不如與\n之以驕智伯君何釋以天下圗智氏\n而獨以吾國爲智氏資質乎\n君曰善乃與之萬家之邑一\n智伯大說因索蔡臯狼梁於趙趙弗\n與因圍晉陽韓魏反於外趙氏應之於内智氏遂\n亡\n　　文侯\n韓趙相難韓索兵於魏曰願得借師以伐趙魏文侯\n　曰寡人與趙兄弟不敢從趙又索兵以攻韓文侯\n　曰寡人與韓兄弟不敢從二國不得兵怒而反巳\n乃知文侯已講於已也皆朝魏\n樂羊爲魏將而攻中山其子在中山中山之君烹其\n子而遺之羮樂羊坐於幕下而啜之盡一杯\n文侯謂覩斯贊\n曰\n樂羊以我之故食其子之肉贊對曰其子之肉尚\n食之其誰不食樂羊既罷中山文侯賞其功而疑\n其心\n\n西門豹爲鄴令而辭乎魏文侯文侯曰子徃矣\n必就子之功而成子之名西門豹曰\n敢問就功成名亦有術乎文侯曰有之矣\n郷邑老者而先受坐之士子入而\n問其賢良之士而師事之求其好掩人之羙而揚\n人之醜者而參驗之夫物多相類而非也幽莠之\n㓜也似禾黧\n驪牛之黄也似虎\n\n白骨疑象武夫類玉此皆似之而\n非者也\n\n文侯與虞人期獵\n是日飲酒樂天雨文侯將出左右曰今日飲酒樂\n天又雨公將焉之文侯曰吾與虞人期獵雖樂豈\n可不一會期哉乃徃身自罷之魏於是\n乎始強\n魏文侯與田子方飲酒而稱樂文侯曰鐘聲不比\n乎左髙田子方笑文侯\n曰奚笑子方曰臣聞之君明則樂官\n不明則樂音今\n君審於聲臣恐君之聾於官也文侯曰善\n敬聞命\n\n　　武侯\n魏武侯與諸大夫浮於西河稱曰河\n　山之險不亦信固哉王鍾侍坐王\n　曰此晉國之所以強也若善脩之則覇王之業具\n　矣呉起對曰吾君之言危國之道也而子又附之\n　是重危也武侯忿然曰子之言有說乎呉起對曰\n　河山之險信不足保也是覇王之業不從此也昔\n　者三苗之居左有彭蠡\n　之波右有洞庭之水汶文\n山在其南而衡山在其北\n　恃此險也爲政不善而禹放逐之夫夏桀之\n　國左天門之隂而右\n　天谿之陽\n盧睪在其北\n伊洛出其南\n有此\n　險也然爲政不善而湯伐之殷紂之國左孟門\n而右漳滏釡前\n　帶河後被山有此險也然爲政不善而武王伐之\n　且君親從臣而勝降城城非不髙人\n　民非不衆也然而可得并者政惡故也從是觀之\n　地形險阻奚足以覇王矣武侯曰善吾乃今日聞\n　聖人之言也西河之政專委之子矣\n\n　　　惠王\n魏公叔痤爲魏將而與韓趙戰澮北\n禽樂祚魏王說郊迎以賞\n田百萬禄之公叔痤反走再拜辭曰夫\n使士卒不崩直而不倚棟撓而不避者\n此呉起餘教也臣不能爲也前脉地形之\n險阻决利害之俻使三軍之士不迷惑\n者巴寜㸑襄之力也縣賞罰於前使民\n昭然信之於後者王之眀法也見敵之可擊鼓之\n　不敢怠倦者臣也王特爲臣之右手不倦賞臣可\n　也若以臣之有功臣何功之有乎王曰善於是索\n　呉起之後賜之田二十萬巴寜㸑襄田各十萬王\n　曰公叔豈非長者哉既爲寡人勝強敵矣又不遺\n　賢者之後不能掩士之迹公叔何可無益乎故又\n　與田四十萬加之百萬之上使百四十萬故老子\n　曰聖人無積盡以爲人已愈有既以與人已\n　愈多公叔當之矣\n\n魏公叔痤病惠王徃問之曰公叔病即不可諱\n將奈社稷何公叔痤對曰痤有御庻子\n\n公孫鞅願王以國事聽之也爲弗能聽\n勿使出境王弗應出而謂左右曰豈不悲哉以公\n孫之賢而謂寡人必以國事聽鞅不亦悖乎\n\n公叔痤死公孫鞅聞之\n已葬\n西之秦孝公受而用之秦果日以\n強魏曰以削此非公叔之悖也惠王之悖也悖者\n之患固以不悖者爲悖\n秦韓圍梁\n\n燕趙救之謂\n山陽君曰秦戰而勝三國秦必過周\n韓而有梁三國而勝秦三國之力雖不足以攻秦\n足以拔鄭計者\n不如搆三國攻秦\n龐葱與太子質於邯鄲謂魏王曰今一人言市\n有虎王信之乎王曰否二人言市有虎王信之乎\n　王曰寡人疑之矣三人言市有虎王信之乎王曰\n寡人信之矣龐葱曰夫市之無虎眀矣然而三人\n言而成虎今邯鄲去大梁也逺於市而議臣者過\n　於三人矣願王察之也矣王曰寡人自爲知\n於是辤行而讒言先至後太子罷質果不得\n　見\n\n梁王魏嬰觴諸侯於苑䑓\n\n酒酣請魯君舉觴\n\n　魯君興避席擇言曰昔者帝女令\n　儀狄作酒而羙進之禹禹飲而甘之遂\n　䟽儀狄絶旨酒曰後世必有以酒亡其國者齊桓\n　公夜半不嗛易\n　牙乃煎熬敖燔炙\n和調五味而進\n　之桓公食之而飽至旦不覺曰後世\n　必有以味亡其國者晉文公得南之威三日不\n　聽朝遂推南之威而逺之曰後世必有以色亡其\n　國者椘王登強䑓而望崩山左江而右湖以臨彷\n　徨\n其樂忘死\n\n遂􁋼強䑓而弗登曰後世必有以髙臺陂池\n亡其國者今主君之尊儀狄之\n　酒也主君之味易牙之調也左白台而右閭須\n南威之美也前夹林而後蘭䑓強䑓\n　之樂也有一於此足以亡其國今主君\n兼此四者可無戒與梁王稱善相屬\n\n魏恵王起境内衆將太子申而攻齊客謂公子理\n之傅曰何不令公子泣王太后止\n太子之行事成則樹徳不成則爲王矣太子年少\n不習於兵田盼宿將也而孫子善用兵戰必不\n勝不勝必禽公子争之於王王聽公子公子必封\n不聽公子太子必敗敗公子必立立必爲王也\n\n魏太子自將過宋外黄\n外黄徐子曰臣有百戰百勝之術\n太子能聽臣乎太子曰願聞之客曰固願效之今\n太子自將攻齊大勝并莒則冨不過有魏而貴不\n益爲王若戰不勝則萬世無魏此臣之\n百戰百勝之術也太子曰諾請必從公之言而還\n客曰太子雖欲還不得矣彼利太子之戰攻而欲\n滿其意者衆太子雖欲還恐不得矣太子上\n車請還其御曰將出而還與北同不如遂行遂行\n與齊人戰而死卒不得魏\n\n齊魏戰於馬陵齊大勝魏殺太子申覆十萬之軍魏\n王召惠施而告之曰夫齊寡人之讎也怨之至死\n不忘國雖小吾常欲悉起兵而攻之何如對曰不\n可臣聞之王者得度而霸者知計今王所以告\n臣者䟽於度而逺於計王固先屬怨於趙\n\n而後與齊\n戰今戰不勝國無守戰之備王又欲悉起而攻齊\n　此非臣之所謂也王若欲報齊乎則不如\n　固變服折節而朝齊椘王必怒矣王游\n　人而合其鬪則椘必伐齊以休椘而\n　伐罷齊則必爲椘禽矣是王以椘毀齊也魏\n　王曰善乃使人報於齊願臣畜而朝田嬰\n　許諾張丑曰不可戰不勝魏而得朝禮與魏\n　和而下椘此可以大勝也今戰勝魏覆\n　十萬之軍而禽太子申臣萬乗之魏而甲秦椘\n此其暴戾定矣\n且椘王之爲人也好用兵而甚務名終爲齊\n　患者必椘也田嬰不聴遂内魏王而與之並朝齊\n侯再三趙氏醜之椘王怒自將而伐齊趙應之大\n敗齊於俆州\n\n惠施爲齊韓魏交令太子鳴\n爲質於齊王欲見之朱倉謂王曰何不稱疾\n臣請說嬰子曰魏王之年長矣今有疾公不如歸\n太子以徳之不然公子髙在楚楚將内而立之是\n齊抱空質而行不義也\n　　襄王\n\n魏惠王死葬有日矣天大雨雪至於牛目\n壞城郭且爲棧道而葬群臣多諌太子者曰\n雪甚如此而䘮行民必甚病之官費又恐不給請\n弛期更日太子曰爲人子而以民勞與\n官費用之故而不行先王之䘮不義也子勿復言\n群臣皆不敢言而以告犀首犀首曰吾未有以言\n之也是其唯惠公乎請告惠公惠公曰\n諾駕而見太子曰葬有日矣太子曰然惠公曰昔\n　王季歴葬於楚山之尾灓水齧其墓\n\n見棺之前和\n文王曰嘻\n　先君必欲一見群臣百姓也夫故使灓水見之於\n　是出而爲之張朝\n百姓皆見之三日而後更葬此文王之義\n　也今葬有日矣而雪甚及牛目難以行太子爲及\n　日之故得毋嫌於欲亟葬乎願太子更日先王必\n　欲少留而扶社稷安黔首也\n故使雪甚因弛期而更爲日\n　此文王之義也若此而弗爲意者羞法文王乎太\n　子曰甚善敬弛期更擇日惠子非徒行其說也又\n　令太子未葬其先王而又因說文王之義說文王\n　之義以示天下豈小功也哉\n俆州之役犀首謂\n　梁王曰何不陽與齊而隂結於楚二國恃王\n齊必戰齊戰勝楚而與乗之必\n　取方城之外楚戰勝齊敗\n而與乗之是太子之讎報矣\n蘇子爲趙合從說魏王曰大王之地南有鴻溝\n陳汝\n南有許鄢昆陽邵陵舞陽\n\n新郪\n東有淮頴沂黄\n煮棗無踈\n\n西有長城之界\n\n北有河外卷衍燕酸棗\n\n地方千里名雖小然而廬田廡舍\n曽無所芻牧牛馬之地人民之衆車\n　馬之多日夜行不休已無以異於三軍之衆\n臣竊料之大王之國不下於楚然横人訹\n謀王外\n　交強虎狼之秦以侵天下卒有國患不𬒳其\n　禍夫挟強秦之勢以内刼其主罪無過此者\n　且魏天下之強國也大王天下之賢主也今乃有\n　意西面而事秦稱東藩築帝宫受冠帶\n祠春秋臣竊爲大王愧之臣聞越王勾\n　踐以散卒三千禽夫差於干遂\n　武王卒三千人革車三百乗斬紂於牧之野豈其\n　士卒衆哉誠能振其威也今竊聞大王之卒武力\n　二十餘萬蒼頭二十萬\n\n奮擊二十萬厮徒十萬\n車六百乘騎五千疋此其過越王勾踐\n　武王逺矣今乃刼於群臣之說而欲臣事秦夫事\n　秦必割地效質故兵未用而國巳虧矣凡群臣之言\n君以趙王之詔詔之敬以國從\n張儀欲并相秦魏故謂\n魏王曰儀請以秦攻三川王以其間約南陽\n韓氏亡史厭謂趙獻\n曰公何不以楚佐儀求相之於魏韓恐亡必南走\n楚儀兼相秦魏則公亦必并相楚韓也\n\n魏王將相張儀犀首弗利\n故令人謂韓公叔曰張儀巳合秦魏矣其\n言曰魏攻南陽秦攻三川韓氏必亡且魏王所以\n貴張子者欲得地也則韓之南陽舉矣子盍少委\n　焉以爲衍功\n則秦魏之交可廢矣如此則魏必圖\n秦而棄儀收韓而相衍公叔以爲然因而委之犀\n首以爲功果相魏\n\n椘許魏六城與之伐齊而存燕張儀欲敗之謂魏王\n曰齊畏三國之合也必反燕地\n\n以下楚楚趙必聴\n之而不與魏六城是王失謀於椘而樹怨而\n於齊秦也齊遂伐趙取乘丘\n收侵地虚頓丘危\n椘破南陽\n　九夷\n\n内沛\n許鄢陵危王之所得者新觀也\n\n　而道涂宋衞爲制事敗爲趙驅\n事成功縣宋衞\n魏王弗聽也張儀告公仲令以\n　饑故賞韓王以近河外\n\n魏王懼問張子張子曰秦欲救齊韓欲攻\n　南陽秦韓合而欲攻南陽無異也\n　且以遇卜王王不遇秦韓之\n　卜也决矣魏王遂尚\n　遇秦信韓廣魏救趙\n斥尺\n楚人遽於革下\n伐齊之事遂敗\n張儀惡陳軫於魏王曰軫善事楚爲求壤地也甚力\n之左華謂陳軫曰儀善於魏王\n　魏王甚愛之公雖百說之猶不聽也公不如以\n儀之言爲資而反於楚王\n陳軫曰善因使人先言於楚\n\n張儀欲窮陳軫令魏王召而相之來將倍\n悟之將行其子陳應止其公之行\n曰物之湛者不可不察也鄭\n彊出秦曰應爲智\n夫魏欲絶楚齊必重迎公\n郢中不善公者欲公之去也必勸王\n多公之車公至宋道稱􁀣而母\n行使人謂齊王\n曰魏之\n所以迎我者欲以絶齊楚也齊王曰子東無\n之魏而見寡人也請封子因以魯侯之車迎之\n張儀欲以魏合於秦韓而攻齊楚惠施欲以魏合於\n齊楚以案兵人多爲張子於王所惠子謂王\n曰小事也謂可者謂不可者正半況大事乎以魏\n合於秦韓而攻齊楚大事也而王之群臣皆以爲\n可不知是其可也如是其明耶亡群臣之智術也\n如是其同耶是其可也未如是\n其明也而群臣之智術也又非皆同也是其有半\n塞也所謂刼王者失其半者也\n\n張子儀以秦相魏齊楚怒而欲攻魏\n雍沮謂張子曰魏之所以相公者以公相則國\n家安而百姓無患今公相而魏受兵是魏計過也\n　齊楚攻魏公必危矣張子曰然則柰何雍沮曰請\n　令齊楚觧攻雍沮謂齊楚之君曰王亦聞張儀\n　之約秦王乎曰王若相儀於魏齊楚惡儀必攻\n　魏魏戰而勝是齊楚之兵折而儀固得魏矣若不\n　勝魏魏必事秦以持其國必割地以賂王若\n　欲復攻\n其弊不足以應秦此儀\n　之所以與秦王隂相結也今儀相魏而攻之是使\n　儀之計當於秦也非所以窮儀之道也齊楚之王\n　曰善乃遂觧攻於魏\n\n　　　哀王\n謂張儀臣謂齊王曰王不如資\n韓朋與之逐張儀於魏魏因相犀首因以齊\n　魏廢韓朋而相公叔以伐秦公仲聞之必不入於\n齊㩀公於魏是公無\n患\n\n陳軫爲秦使於齊過魏求見犀首犀首謝陳軫\n陳軫曰軫之所以來者事也公不見軫軫且行不\n得待異曰矣犀首乃見之陳軫曰公惡事乎何爲\n飲食而無事無事必來犀\n　首曰衍不肖不能得事焉何敢惡事陳軫曰請移\n　天下之事於公犀首曰柰何陳軫曰魏王使李從\n以車百乗使於楚公可以居其中而疑之公謂\n　魏王曰臣與燕趙故矣數令人召臣也\n　曰無事必来今臣無事請謁而徃無乆旬\n　五之期王必無辤以止公公得行因自言\n　於庭曰臣急使燕趙急約車爲行具\n　犀首曰諾謁魏王魏王許之即明言使燕趙諸侯\n　客聞之皆使人告其王曰李從以車百乗使楚犀\n　首以車三十乗使燕趙齊王聞之恐後天下得\n　魏以事屬犀首犀首受齊事魏王止其\n　使燕趙聞之亦以事屬犀\n　首楚王聞之曰李從約寡人今燕齊趙皆以事\n　因犀首犀首必欲寡人寡人欲之\n　乃倍李從而以事因犀首\n魏王曰所以不使犀首者以爲不可\n今四國屬以事寡人亦以事因焉犀首遂主天\n　下之事復相魏\n\n齊王將見燕趙楚之相扵衛約外魏魏王懼\n　恐其謀伐魏也告公孫衍公孫衍曰王與臣百金\n　臣請敗之王爲約車載百金犀首期齊王至之曰\n先以五十乘至衛間齊行人以百金\n以請先見齊王乃\n　得見因乆坐安從容談二國之相怨謂齊王曰王\n與三國約外魏魏使公孫衍来今乆與之談是王\n謀三國也齊王曰魏王聞寡人来使公孫子勞寡\n人寡人無與之語也三國之相不不相\n信齊王之遇遇事遂敗\n\n魏令公孫衍請和扵秦綦毋恢教之語曰無多割\n和成固有秦重和\n　以與王遇和不成則後必莫能以魏合於秦者矣\n\n公孫衍爲魏將與其相田需繻不善\n　季子爲衍謂梁王曰獨不見夫服牛驂驥乎不\n　可以行百步今王以衍爲可使將故用之也而聽\n　相之計是服牛驂驥也牛馬俱死而不能成其功\n　王之國必傷矣願王察之\n\n犀首田盼欲得齊魏之兵以伐趙梁君與田侯\n\n不欲犀首曰請國出五\n　萬人不過五月而趙破田盼曰夫輕用其兵者其\n　國易危易用其計者其身易窮公今言破趙太易\n　恐有後咎犀首曰公之不慧也夫二君者固巳不\n　欲矣今公又言難以懼之是趙不伐而二士之謀\n　困也且公直言易而事已去矣夫搆難而兵\n　結田侯梁君見其危又安敢釋卒不我予乎田盼\n　曰善遂勸兩君聽犀首犀首田盼\n　遂得齊魏之兵兵未出境梁君田侯恐其至而戰\n　敗也悉起兵從之大敗趙氏\n犀首見梁君曰臣盡力竭智欲以爲王廣土取尊名\n　田需從中敗君王又聽之是臣終\n　無成功也需亡臣將侍需侍臣請亡王曰需寡人\n　之股掌之臣也爲子之不便也殺之亡之\n毋謂天下何内之無若群臣何也\n今吾爲子\n　外之令毋敢入子之事入子之事者吾爲子\n　殺之亡之胡如犀首許諾於是東見田嬰與\n　之約結召文子而相之魏身相於韓\n\n蘇\n　代爲田需說魏王曰臣請問文之爲魏孰與其爲\n　齊也王曰不如其爲齊也衍之爲魏孰與其爲韓\n　也王曰\n　不如其爲韓也而蘇代曰衍將右韓而左魏\n文將右齊而左魏二人者將用\n　王之國舉事於世中道而不可\n　且王無所聞之矣王之國\n　雖滲樂而從之可也\n王不如舎需於側\n　以稽二人者之所爲二人者曰需非吾人也\n吾舉事而不利於魏需必挫我於王二人者必\n　不敢有外心矣二人者之所爲之利於魏與不利\n　於魏王厝需於側以稽之臣以爲身利\n　而國便於事王曰\n　善果厝需於側\n\n史舉非犀首於王犀首欲窮之謂張儀曰請\n令王讓先生以國王爲堯舜\n矣而先生弗受亦許由也衍因令王致萬户邑於\n先生張儀說因令史舉數見犀首王聞之\n而弗任也史舉不辭而去\n\n楚王攻梁南韓氏因圍黄薔成\n恢爲犀首謂韓王曰􁀣攻黄薔楚師必進矣\n魏不能支交臂而聽楚韓氏必危故王不如釋黄\n薔魏無韓患必與楚戰戰而不勝大梁不能守而\n又况存黄薔乎若戰勝兵罷敝大王之攻黄\n薔易矣\n張儀爲秦連横說魏王曰魏地方不至千里卒不過\n三十萬人地四平諸侯四通條逹輻湊\n無有名山大川之限從鄭至梁不過百里\n從陳至梁二百餘里馬馳人趨不待倦而至梁\n南與楚境西與韓境北與趙境東與齊境\n卒戍四方守亭障者參列\n粟糧漕庾\n不下十萬魏之地勢故戰塲也魏南與楚而\n不與齊則齊攻其東東與齊而不與趙則趙攻其\n北不合於韓則韓攻其西不親於楚則楚攻其南\n　此所謂四分五裂之道也且夫諸侯之爲從者以\n　安社稷尊主強兵顯名也合從者一天下約爲兄\n　弟刑白馬以盟於洹水之上以相堅也夫親昆弟\n　同父母尚有爭錢財而欲恃詐僞反覆蘇秦之餘\n　謀其不可以成亦明矣大王不事秦秦下兵攻河\n　外拔卷衍燕酸棗刼衛取晉陽\n則趙不南趙不南則魏不北魏不北則\n　從道絶則大王之國\n　欲求無危不可得也秦挟韓而攻魏韓刼於秦不\n　敢不聽秦韓爲一國魏之亡可立而須也此臣之\n　所爲大王患也爲大王計莫如事秦事秦則楚韓\n　必不敢動無楚韓之患則大王髙枕而卧國必無\n　憂矣且夫秦之所欲弱莫如楚而能弱楚者莫若\n　魏楚雖有冨大之名其實空虚其卒雖衆多然而\n　輕走易北不敢堅戰患魏之兵南面而伐\n　勝楚必矣夫虧楚而益魏攻楚而適秦内嫁\n　禍安國此善事也大王不聽臣秦甲出而東伐雖\n　欲事秦而不可得也且夫從人多奮辭而寡\n　可信說一諸侯之王出而乗其車約一國而成反\n　而取封侯之基是故天下之游士\n　莫不日夜搤腕瞋目切齒\n以言從之便以說人主人主覧其\n　辭牽其說惡得無眩哉臣聞積羽沉舟群輕折軸\n　衆口鑠金\n故願大王之熟計之也魏王曰寡人\n　惷愚前計失之請稱東藩築帝宫受冠帶祠春秋\n　效河外\n\n齊魏約而伐楚以董慶爲質於齊楚攻齊大敗之而\n魏弗救田嬰怒將殺董慶盱夷\n謂田嬰曰楚攻齊大敗之而不敢深入者以魏\n爲將内之於齊而擊其後今殺董慶\n是示楚無魏也魏怒合於楚齊必危矣不如貴\n董慶以善魏而疑之於楚也\n　張儀走之魏\n魏將迎之張丑諌於王欲勿内不得\n　於王張丑退復諌於王曰王亦聞老妾事其\n　主婦者乎子長色衰重嫁而巳今臣之事王\n　若老妾之事其主婦者魏王因不納張儀\n\n魏文子田需周霄\n相善欲罪犀首犀首患\n　之謂魏王曰今所患者齊也嬰子言行於齊王\n　王欲得齊則胡不召文子而相之彼必務以齊事\n　王王曰善因召文子而相之犀首以倍田需周霄\n\n魏王令惠施\n　之楚令犀首之齊鈞二子者乗數鈞\n將測交也楚王聞\n之施因令人先之楚言曰魏王令犀\n首之齊惠施之楚鈞二子者將測交也楚\n　王聞之因郊迎惠施\n田需貴於魏王惠子曰子必善左右今夫楊横樹之\n　則生倒樹之則生折而樹之又\n　生然使十人樹楊一人㧞之則無生楊矣故以十\n　人之衆樹易生之物然而不勝一人者何也樹之\n　難而去之易也今子雖自樹於王而欲去子者衆\n　則子必危矣\n\n田需死昭魚謂蘇代曰田需死吾恐張儀薛公\n犀首之有\n　一人相魏者代曰然則相者以誰而君便之也昭\n魚曰吾欲太子之自相也代曰請爲君北見梁王\n必相之矣昭魚曰柰何代曰若其爲梁王\n代請說君昭魚曰柰何對曰代也從楚\n來昭魚甚憂代曰君何憂曰田需死吾恐張儀薛\n　公犀首有一人相魏者代曰勿憂也梁王長主也\n　必不相張儀張儀相魏必右秦而左魏薛公相魏\n　必右齊而左魏犀首相魏必右韓而左魏梁王長\n　主也必不使相也王曰然則寡人孰相\n代曰莫如\n　太子之自相是三人不以太子爲非固相也\n皆將務以其國事魏而欲丞相之璽\n以魏\n　之強而持三萬乗之囯輔之魏必安矣故曰不如\n　太子之自相也遂北見梁王以此語告之太子果自\n　相\n\n周最善齊翟強善楚二子者欲傷張儀於魏張子聞\n　之因使其人爲見者嗇夫\n\n間見者因無\n　敢傷張子\n周最入齊\n\n秦王怒令姚賈\n　譲魏王魏王爲\n　之\n\n謂秦王曰魏之所以爲王通天下者以周最\n　也今最遁寡人入齊齊無通於天下矣\n\n敝邑之事王亦無齊累矣\n大國欲急\n　兵則趣趙而已\n\n秦召魏相信安君信安君不欲徃蘇代爲說秦\n王曰臣聞之忠不必黨黨不\n必忠今臣願為大王陳臣之愚意恐其\n不忠於下吏自使有要領之罪願大王察\n之今大王令人執事於魏以完其交臣\n恐魏交之益疑也將以塞趙也\n臣又恐趙之益勁也夫魏王之愛習魏信\n也甚矣其智能而任用之也厚矣其畏\n　惡嚴尊秦也明矣今王之使人入魏而不用則\n　王之使人入魏無益也若用魏必舍所愛習\n　而用所畏惡此魏王之所不安也夫舍萬乗之事\n　而退此魏信之所難行也夫令人之君處所\n　不安令人之相行所不能以此爲親則難乆矣臣\n　故恐魏交之益疑也且魏信舎事則魏\n　趙之謀者必曰舍於秦秦必令\n　其所愛信者用趙是趙存而我亡也\n趙安而我危也則上有野戰之氣\n下有堅守之心臣故恐趙之益勁也\n\n大王欲完魏\n之交而使趙小心乎不如用魏信而尊\n　之以名魏信事王國安而名尊離王國危而權\n　輕然則魏信之事王也上所以爲其主者忠矣下\n　所以自爲者厚矣彼其事王必完矣趙之用事者\n　必曰魏氏之名族不髙於我土地之實不厚於我\n　魏信以韓魏事秦秦甚善之國得安焉\n　身得尊焉今我構講難於秦兵爲招\n　質國處削危之\n　形非得計也結怨於外生患於中身處死亡之地\n　非完事也彼將傷其前事而悔過其行兾其利必\n多割地以深下王則是大王垂拱多割地以\n爲利重堯舜之所求而不能得也臣願大\n王察之\n\n樓牾\n\n約秦魏\n　魏太子爲質\n紛彊\n　欲敗之謂太后曰國與還者也\n敗秦而利魏魏必負之\n負秦之日太子爲糞矣太后\n坐王而泣王因疑於太子令之留\n　於酸棗樓子患之昭衍爲周之梁樓子告之昭衍\n　見梁王梁王曰何聞曰聞秦且伐魏王曰爲期與\n我約矣曰秦\n疑於王之約以太子之留酸棗而不之秦秦王\n之計曰魏不與我約必攻我我與其處而待\n之見攻不如先伐之以秦強折節而下與國\n臣恐其害於東周\n\n秦楚攻圍皮氏爲魏謂楚王懷\n　曰秦楚勝魏魏王之恐也見亡也\n矣必合於秦王何不背秦而與魏王魏王喜\n　必内太子秦恐失楚必効城地\n　於王王雖復與之攻魏可也楚王曰善乃背秦而\n　與魏魏内太子於楚秦恐許楚城地欲與之復攻\n　魏樗里疾怒欲與魏攻楚恐魏之以太子在楚不\n　肯也爲疾謂楚王曰外臣疾使臣謁之曰敝邑之\n　王欲効城地而爲魏太子之尚在楚也\n　是以未敢王出魏質臣請効之而復固秦楚之交\n　以疾攻魏楚王曰諾乃出魏太子\n　秦因合魏以攻楚\n\n魏太子在楚為謂樓子於鄢陵\n\n曰公必且待齊楚之\n合也以救皮氏今齊楚之理必不合矣彼翟子\n之所惡於國者無公\n矣其人皆欲合齊秦外楚以輕公\n公必謂齊王曰魏之受兵非秦實首伐之\n也楚惡魏之事王也故勸秦攻魏齊王故欲伐楚\n而又怒其不已善也必令魏以\n地聽秦而爲和以張子之強有秦韓之重齊\n　王惡之而魏王不敢據也\n\n今以齊秦之重外楚以輕\n　公臣爲公患之鈞之出地以爲和於秦也\n　豈若由楚乎秦疾攻楚楚還兵魏王必懼\n公因割寄汾北\n　以予秦而爲和合親以\n　孤齊秦楚重公公必爲相矣臣意秦王昭與\n　樗里疾之欲之也臣請爲公說之乃謂樗里子曰\n　攻皮氏此王之首事也而不能\n　拔天下且以此輕秦且有皮氏於以攻韓魏利也\n　樗里子曰吾巳合魏矣無所用之對曰\n　臣願以鄙心意公公無以爲罪有皮氏國之\n　所大利也而以與魏公終自以爲不能守也故以\n　與魏今公之力有餘守之何故而弗有也\n　樗里子曰柰何曰魏王之所恃者齊楚也所用者\n　樓　翟強也\n今齊王謂魏王曰欲講攻於齊\n\n　主兵之辤也是弗救也楚王怒於魏之不用樓\n　子而使翟強爲和也怨顔巳絶之矣\n魏王之懼也見亡翟強欲合齊秦外\n　楚以輕樓樓　欲合秦楚外齊以輕翟強\n公不如按魏之和使人\n　謂樓子曰子能以汾北與我乎請合於楚外齊以\n　重公也此吾事也樓子與楚王必疾矣\n又謂翟子子能以汾北與我乎必爲合\n　於齊外於楚以重公也翟強與齊王必疾矣\n　是公外得齊楚以爲用内得樓　翟強以爲佐\n何故不能有地於河東乎\n\n獻書秦王曰臣竊聞大王之謀出事於梁\n謀恐不出於計矣願大王之熟計之也梁\n　者山東之要也有虵於此\n擊其尾其首救擊其首其尾救擊其中身\n　首尾俱救今梁者天下之脊也\n　夫秦攻梁者是示天下要㫁山東之脊也\n是山東首尾皆救中\n　身之時也山東見亡必恐恐必大合山東尚強臣\n　見秦之必大憂可立而待也臣竊爲大王計不如\n　南出事於南方其兵弱天下不\n必能救地可廣大國可冨兵可強主可\n　尊王不聞湯之伐桀乎試之弱宻須氏\n\n以爲武教\n　得宻須氏而湯知服桀矣今秦欲與山東爲不\n先以弱爲武教兵必大挫國必大憂秦果南攻藍\n　田鄢郢\n\n魏秦伐楚魏王不欲樓緩謂魏王\n　曰王不與秦攻楚楚且與秦攻王王不知令秦楚\n戰王交制之\n　　　昭王\n秦敗東周與魏戰於伊闕殺犀武魏令公孫衍\n乗勝而留於境\n請卑辭割地以講於秦爲竇屢謂魏王曰臣\n不知衍之所以聽於秦之少多然而臣能半衍之\n割而令秦講於王王曰柰何對曰王不若與竇屢\n關内侯而令之趙王\n重其行而厚奉之因揚言曰聞周魏令竇屢巳割\n魏於奉陽君而聽秦矣夫周君竇屢奉陽君\n之與穰侯貿首之仇也\n今行和者竇屢也制割者奉陽\n　君也太后恐其不因穰侯也而欲敗之必\n　以少割請合於王而和於東周與魏也\n秦約趙而伐魏魏王患之芒卯曰\n王勿憂也臣請發張倚使謂趙王曰夫鄴寡\n人固形刑弗有也\n今大王收秦而攻魏寡人請以鄴事大王\n趙王喜召相國而命之曰魏王請以鄴事寡人使\n寡人絶秦相國曰收秦攻魏利不過鄴今不用兵\n　而得鄴請許魏張倚因謂趙王曰敝邑之吏効城\n者巳在鄴矣大王且何以報魏趙王因令閉闗絶\n　秦秦趙大惡芒卯應趙使曰敝邑所以事大王者\n　爲完鄴也今効郊鄴者使者之\n　罪也卯不知也趙王恐魏承秦之怒遽割五城以\n　合於魏而支秦\n\n芒卯謂秦王曰王之士未有爲之中者也\n臣聞明王不背咠\n中而行王之所欲於魏者長平羊\n王屋洛林之\n　地也王能使臣爲魏之司徒則臣能\n使魏獻之秦王曰善因任以爲魏之司徒謂魏王\n　曰王所患者上地也秦之所欲於\n　魏者長平羊王屋洛林之地也王獻之秦則上地\n　無憂患因請以下兵東擊齊攘地必不逺矣魏王\n　曰善因獻之秦地入數月而秦兵不下魏王謂芒\n　卯曰地入數月而秦兵不下何也芒卯曰臣有死\n　罪雖然臣死則契折於秦王無以責\n　秦王因赦其罪臣爲王責約於秦乃之秦謂秦王\n　曰魏之所以獻長平羊王屋洛林之地者欲以下\n　大王之兵東擊齊也今地巳入而秦兵不可下臣\n　則死人也雖然後山東之士無以利事王者矣秦\n　王懼然曰國有事未贍澹\n下兵也今以兵從後十日秦兵下芒卯并\n　將秦魏之兵以東擊齊啓地二十二縣\n蘇代秦拘於魏欲走而之齊\n韓魏氏閉關而不通齊使蘇厲爲之謂魏王曰齊\n請以宋地\n封涇陽君而秦不受也夫秦\n　非不利有齊而得宋地然其所以不受者不信齊\n　王與蘇代秦也今秦見齊魏\n之不合也如此其甚也則齊必不欺秦而秦\n信齊矣齊秦合而涇陽君有宋地則非魏之利也\n故王不如復東蘇代秦秦必疑齊而不聽也\n夫齊秦不合天下無憂伐齊成則地廣\n矣\n\n五國伐秦無功而還其後齊欲伐宋而秦\n禁之齊令宋郭之秦請合而以伐宋秦王許之\n魏王畏齊秦之合也欲講於秦謂魏王曰秦王謂\n宋郭曰分宋之城服宋之強者六國也乗宋之敝\n而與王爭得者楚魏也請爲王無禁楚之伐\n魏也而王獨舉宋王之伐宋也請剛柔而皆用之\n如宋者欺之不爲逆殺之不爲讎者也\n　王無與之講以取地旣巳得地又以力攻之期於\n　㗖宋而巳矣臣聞此言而竊爲王患悲秦必且\n　用此於王矣又必且刼曰王必求地旣巳\n　得地又且以力攻王又必謂王曰使王輕齊齊\n　魏之交已醜又且収齊以東索於王秦甞\n　用此於楚矣又甞用此於韓矣願王之深計之也秦\n　善魏不可知也已故爲王説太上伐秦其次賔\n　秦其次堅約而詳講與國無相讎也\n秦齊合國\n　不可爲也已王其聽臣也必無與講秦權重魏\n　魏冉明熟孰是故有謂又爲\n足下傷秦者不敢顯也天\n　下可令伐秦則隂勸而弗敢圖也見天下之傷秦也\n　則先鬻與國而以自解也天下可令賔秦\n　則爲刼於與國而不得已者天下不可則先去\n　而以秦爲上交以自重也如是人者鬻王以爲資者\n　也而焉能免國於患免國於患者必窮三節而行其\n　上上不可則行其中中不可則行\n　其下下不可則明不與秦而生以殘秦\n使\n　秦皆無百怨百利惟巳之曽安\n無令天足下鬻之以合於秦\n是免國於患者之計也臣何足\n　以當之雖然願足下之論臣之計也燕齊讎國也\n秦兄弟之交也合讎國以伐\n　婚姻臣爲之苦矣\n黄帝戰於涿鹿之野而西戎之兵不至禹攻三\n　苗而東夷之民不赴起以\n　燕齊伐秦黄帝之所難也而臣已致燕甲而起\n　齊兵矣臣又徧事三晉之吏奉陽君孟甞君韓珉\n呡周㝡周韓餘爲徒從而下之\n\n　恐其伐秦之疑也又身自醜於秦扮之\n請焚天下之秦符者臣也次傳焚\n　符之約者臣也次欲使五國約閉秦關\n　者臣也奉\n　陽君韓餘爲既和矣蘇脩朱嬰皆隂在\n　邯鄲臣又說齊王而徃敗之天下共講\n　因使蘇脩游天下之語而以齊爲上交兵\n　請伐魏臣又争之以死而果西因蘇脩重報\n臣非不知秦權勸\n之重也然而所以爲之者爲足下也\n\n葉陽君約魏魏王將封其子謂魏王曰王甞身濟\n　漳朝邯鄲抱葛孽薛隂\n成以爲趙養邑而趙無爲王有也王能又封\n其子河問陽姑宻衣\n乎\n臣爲王不取也魏王乃止\n秦使趙攻魏魏謂趙王曰攻魏者亡趙之始\n也昔者晉人欲亡虞而先伐􁄹伐􁄹者亡虞之始\n也故荀息以馬與璧假道於虞宫之竒諌而不聽\n卒假晉道晉人伐􁄹反而取虞故春秋書之以罪\n　虞公今國莫強於趙而并齊秦王\n賢而有聲者相之\n\n所以爲心腹之疾者趙也魏者趙之􁄹\n　也趙者魏之虞也聽秦而攻魏者虞之爲也願王\n　之熟計之也\n秦將伐魏魏王聞之夜見孟甞君\n告之曰秦且攻魏子爲寡人謀柰何孟甞\n　君曰有諸侯之救則國可存也王曰寡人願子之\n行也重爲之約車百乗孟甞君之趙謂趙王曰\n　文願借兵以救魏趙王曰寡人不能孟甞君曰夫\n　敢借兵者以忠王也王曰可得聞乎孟甞君曰夫\n　趙之兵非能強於魏之兵魏之兵非能弱於趙也\n　然而趙之地不嵗危而民不歲死而魏之地歲危\n　而民嵗死者何也以其西爲趙蔽也今\n　趙不救魏魏㰱盟於秦是趙與強秦爲界也\n　地亦且嵗危民亦且歲死矣此文之所以忠於大\n　王也趙王許諾爲起兵十萬車三百乗又北見燕\n　王曰先日公子甞約兩主之交矣今秦且\n　攻魏願大王之救之燕王曰吾嵗不熟二年矣今\n　又行數千里而以助魏且柰何田文曰夫行數千\n　里而救人者此國之利也今魏王出國門而望見\n　軍雖欲行數千里而助人可得乎燕王尚未許也\n　田文曰臣効便計於王王不用臣之忠計文請行\n　矣恐天下之將有大變也王曰大變可得聞乎曰\n　秦攻魏未能克之也而䑓已燔游巳奪矣而\n　燕不救魏魏王折莭割地以國之半與秦秦必去\n　矣秦巳去魏魏王悉韓魏之兵又西借秦兵以因\n　趙之衆以四國攻燕王且何利利行數千里而助\n　人乎利出燕南門而望見軍乎則道里近而輸又\n　易矣王何利燕王曰子行矣寡人聽子乃爲\n　之起兵八萬車三百乗以從田文魏王大說曰君\n　得燕趙之兵甚衆且亟矣秦王大恐割地請講\n　於魏因歸燕趙之兵而封田文\n\n穰侯攻大梁乗郢北\n北郢\n魏王且從謂穰侯曰君攻楚得\n宛穰以廣陶攻齊得剛愽\n以廣陶得許鄢陵以\n廣陶秦王不問者何也以大梁\n之未亡也今日大梁亡許鄢陵必議議則\n　君必窮爲君計者勿攻便\n\n白珪\n\n謂新城君曰夜行者能無爲奸不能禁狗使無吠\n已也故臣能無議君於王\n不能禁人議於君也\n\n秦攻韓之管魏王發兵救\n之昭忌曰夫秦強國也而韓魏壤秦梁\n不出攻則巳若出攻非於韓也必於魏也\n今幸而於韓此魏之福也王若救之夫解攻者必\n韓之管也致攻者必魏之梁也魏王不聽曰若不\n因救韓韓怨魏西合於秦秦韓爲一則魏危遂救\n　之秦果釋管而攻魏魏王大恐謂昭忌曰不用子\n　之計而禍至爲之柰何昭忌乃爲之見秦王\n曰臣聞明主之聽也不以挟私爲政是\n　參行也願大王無攻魏聽臣也秦\n　王曰何也昭忌曰山東之從時合時離何也秦王\n　曰不識也曰天下之合以王之不必\n　也其離也以王之必也\n仐攻韓之管國危矣未卒而移兵於\n　梁合天下之從無精於此者矣以爲秦之求\n　索必不可支也故爲王計者不如制齊\n趙秦巳制趙則燕不敢不事秦荆濟不能\n獨從天下争敵於秦\n則弱矣秦王乃止\n\n芮宋欲絶秦趙之交故令魏氏收秦太后之養地\n秦王怒芮宋謂秦王曰魏委國於王\n而王不受故委國於趙也李郝謂臣曰子言無\n秦而養秦太后以地是欺我也故敝邑收之秦王\n怒遂絶趙\n\n爲魏謂楚王曰索攻魏於秦秦必\n不聽王矣是智困於秦而交䟽於魏也楚魏有怨\n則秦重矣故王不如順天下遂伐齊與\n魏便地兵不傷交不變所欲必得\n矣\n管鼻之令翟強與\n秦事謂魏王曰鼻之與強猶晉\n人之與楚人也晉人見楚人之急帶劔而緩之楚\n人惡其緩而急之今鼻之入秦之傳舎\n舎不足以舎之強之入無蘇於秦\n者強王貴臣也而\n秦若此其甚安可\n\n成陽君欲以韓魏聴秦魏王弗\n利白珪謂魏王曰王不如隂使人說成陽君曰君\n　入秦秦必留君而㕥多割於韓矣韓不聽秦必留\n君而伐韓矣故君不如安行求質於秦\n成陽君必不入秦秦韓不敢\n合則王重矣\n　　安釐王\n秦敗魏於華\n走芒邜而圍大梁須賈為魏謂穰侯\n　曰臣聞魏氏大臣父兄皆謂魏王曰𥘉時恵王伐\n　趙戰乎三梁\n十萬之軍抜邯鄲\n趙氏不割而邯鄲復歸\n　齊人攻燕殺子之破故國燕不\n　割而燕國復歸燕趙之所㕥國全兵勁而地不并\n　于諸侯者以其能忍難而重出地也宋中山數伐\n　數割而随以亡臣以為燕趙可法而宋\n　中山可無為也夫秦貪戾之國而無親𧖟食魏盡\n　晉國戰勝睪子\n割八縣地未畢入而兵\n今又走芒卯入北地以攻大梁是以\n　天幸自爲常也智者不然臣聞魏氏悉其百縣勝\n　兵以止戍大梁臣以爲不下三十萬以三十萬之\n　衆守十仭之城臣以爲雖湯武復生弗易攻也夫\n　輕信楚趙之兵陵十仭之城戴三十萬\n　之衆而志必舉之臣以爲自天下之始分以至于\n　今未甞有之也攻而不能技秦兵必罷隂必亡\n則前功必棄矣今魏方疑可以\n　少割收也願君之及楚趙之兵未任\n　於大梁也亟以少割収魏魏方疑而得以\n　少割爲和必欲之則君得所欲矣楚趙怒於魏之\n　先已講也必爭事秦從是以散而\n　君後擇焉且君之甞割晉國取地也\n　何必以兵哉夫兵不用而魏效絳安邑\n　又爲隂啓兩機盡\n故宋衛効尤憚憚\n　尤秦兵巳合而君制之\n\n何求而不得\n　何爲而不成臣願君之熟計而毋行危也穣侯曰\n　善乃罷梁圍\n\n秦敗魏於華魏王且入朝於秦周訴謂王曰\n宋人有斈者三年反而名其母其母曰子斈\n　三年反而名我者何也其子曰吾所賢者無過堯\n　舜堯舜名吾所大者無大天地天地名今母賢不\n　過堯舜母大不過天地是以名母也其母曰子之\n　於學者將盡行之乎願子之有以易名母也\n　子之於學也將有所不行也願子之且\n　以名母爲後也今王之事秦尚有可以易入朝者\n　乎願王之有以易之而以入朝爲後魏王曰子患\n　寡人入而不出邪許綰爲我祝曰入而不出請殉\n　寡人以頭周訴對曰如臣之賤也今人有謂臣曰\n　入不測之淵而必出不出請以一䑕首爲汝殉者\n　臣必不爲也今秦不可知之國也猶不測之淵也\n　而許綰之首猶䑕首也内王於不可知之秦而殉\n　王以䑕首臣竊爲王不取也且無梁孰與無河内\n　急王曰梁急無梁孰與無身急王曰身急曰以三\n　者身上也河内其下也秦未索其下而王効其上\n　可乎王尚未聽也支期曰王視楚王楚王入秦\n王以三乗先之楚王不入楚魏爲一尚足\n　以捍秦王乃止王謂支期曰吾始巳諾於應侯矣\n　今不行者欺之矣支期曰王勿憂也臣使長信侯\n請無内王王待臣也支期說於長信侯\n　曰王命召相國長信侯曰王何以臣爲支期曰臣\n　不知也王急召君長信侯曰吾内王於秦者寜以\n　爲秦邪吾以爲魏也支期曰君無爲魏計君其自\n　爲計且安死乎安生乎安窮乎安貴乎君其\n　先自爲計後爲魏計長信侯曰樓公將入矣\n臣今從支期曰王\n　急召君君不行血濺君襟矣長信侯行支期隨其\n　後且見王支期先入謂王曰僞病者乎而見之\n臣已恐之矣長信侯入見王王曰病甚柰何\n　吾始已諾於應侯矣意雖道死行乎長\n　信侯曰王毋行矣臣能得之於應侯矣\n　願王無憂\n\n華陽之戰魏不勝秦明年將使段干崇割地而講孫\n　臣謂魏王曰魏不以敗之上割可謂\n善用不勝矣而秦不以勝之上割可謂不善用勝\n矣今處期年乃欲割是群臣之私而王不知\n也且夫欲璽者段干子也王因使之割地\n欲地者秦也而王因使之授受璽夫欲璽者\n制地而欲地者制璽其勢必無魏矣且夫奸人固\n皆欲以地事秦以地事秦譬猶抱薪而救火也薪\n不盡則火不止今王之地有盡而秦求之無窮是\n薪火之說也魏王曰善雖然吾以許秦矣不可以\n革也對曰王獨不見夫愽者之用梟耶\n欲食則\n食欲握則握今君刼\n　於群臣而許秦因曰不可革何用智之不若梟也\n　魏王曰善乃按其行\n\n秦魏爲與國齊楚約而欲攻魏魏使人求救於秦冠\n盖相望秦救不出魏人有唐雎且\n者年九十餘謂魏王曰老臣請出西說秦令兵\n先臣出可乎魏王曰敬諾遂約車而遣之唐雎且\n見秦王秦王曰丈人芒然乃逺至此甚苦矣魏\n來求救數矣寡人知魏之急矣唐雎且對曰大王\n已知魏之急而救不至者是大王薵茦之臣無任\n矣且夫魏一萬乗之國稱東藩受冠帶祠春\n秋者以爲秦之強足以爲與也今齊楚之兵巳在\n魏郊矣大王之救不至魏急則且割地而約齊楚\n王雖欲救之豈有及哉是亡一萬乗之魏而強二\n敵之齊楚也竊以爲大王薵茦之臣無任矣秦王\n喟然愁悟遽發兵日夜赴魏齊楚聞之乃引兵而\n去魏氏復全唐雎且之說也\n虞卿謂趙王曰人之情寜朝人乎寧朝於人也趙\n　王曰人亦寧朝人耳何故寜朝於人虞卿曰夫魏\n　爲從主而違者范痤也今王能以\n　百里之地若萬户之都請殺范痤於魏范痤死則\n　從事可移於趙趙王曰善乃使人以百里之\n　地請殺范痤於魏魏王許諾使司徒\n　執范痤而未殺也范痤獻書魏王曰臣聞趙王以\n　百里之地請殺痤之身夫殺無罪范痤痤\n薄故也而得百里之地大利也臣竊爲大\n　王羙之雖然而有一焉百里之地不可得而死者\n　不可復生也則王必爲天下笑矣臣竊以爲與其\n　以死人市不若以生人市便使\n也又遺其後相信陵君書曰夫趙魏敵戰之國也\n趙王以咫尺之書來而魏王輕爲之殺無罪之痤\n痤雖不肖故魏之免相望也甞\n　以魏之故得罪於趙夫國無用臣\n外雖得地勢不能守然今能守魏者莫如君矣\n王聽趙殺痤之後強秦襲趙之欲倍趙\n之割則君將何以止之此君之累也信陵君曰善\n遽言之王而出之\n魏將與秦攻韓朱巳\n\n謂魏王曰秦與戎翟同俗有虎\n　狼之心貪戻好利而無信不識禮義德行苟有利\n　焉不顧親戚兄弟若禽獸耳此天下之所同知也\n　非所施厚積德也故太后毋也而以憂死\n穰侯舅也功莫大焉而竟逐之兩弟無罪而\n　再奪之國此其於親戚兄弟若此而又况於仇讎\n　之敵國也今大王與秦伐韓而益近秦\n　臣甚惑之而王弗識也則不明矣群臣知之而莫\n　以此諌則不忠矣今夫韓氏以一女子承一弱主\n\n内有大亂外安能支強\n　秦魏之兵王以爲不破乎韓亡秦有鄭地\n　與大梁鄰王以爲安乎欲得故地而\n　今負強秦之禍也\n王以爲利乎秦非無事之國也韓亡之\n　後必且便事便事必就易與利就易\n　與利必不伐楚與趙矣是何也夫越山踰河絶韓\n　之上黨而攻強趙\n則是復閼與之事也\n　秦必不爲也若道河内倍鄴朝歌絕漳滏之\n　水而以與趙兵决勝於邯鄲之郊是受智伯之禍\n　也秦又不敢伐楚道渉山而谷行三十里而攻\n　危隘之塞所行者甚逺而所攻者甚難秦又弗爲\n　也\n\n若道河外背大梁而右上\n　蔡召陵以與楚兵决於陳郊秦又不敢也\n\n故曰秦必\n　不伐楚與趙矣又不攻衛與齊矣\n　韓亡之後兵出之日非魏無攻矣秦故有懐地邢\n　丘之城垝津而以之臨河内河内之共汲莫不\n　危矣\n\n秦有鄭地得\n　垣雍\n　决滎澤而水大梁大梁必\n　亡矣\n王之使者大過矣乃惡安陵氏於秦\n秦之欲許之乆矣\n\n然而秦之葉\n　陽昆陽與舞陽髙陵鄰\n\n聽使者之惡也隨安陵氏而欲亡之秦繞舞陽\n　之北以東臨許則南國必危矣\n\n　南國雖無危則魏國豈得安哉\n且夫憎韓不受安陵氏可也夫不患\n　秦之不愛南國非也\n異曰者秦乃在河西\n　晉國之去梁也千里有餘有\n河山以䦨蘭\n\n之有周韓而間之從横林軍\n以\n　至于今秦十攻魏五入國中邊城盡㧞文臺墮垂\n　都焚\n\n林木伐糜鹿盡而國繼以圍\n又長驅梁北東至陶衛之郊\n北至乎闝\n所亡乎秦者山北\n\n河外河内\n　大縣數百名都數十秦乃在河西\n　晉國之去大梁也尚千里而禍若是矣又况於使\n　秦無韓而有鄭地無河山以䦨䦨之無周韓以間\n　之去大梁百里禍必百此矣異\n　曰者從之不成也矣楚魏疑而韓\n　不可得而約也今韓受兵三年矣秦撓之以\n　講韓知亡猶弗聽投質於趙\n而請爲天下鴈行頓刄以臣\n　之愚觀之則楚趙必與之攻矣此何也則皆知\n　秦欲之無窮也非盡亡天下之\n　兵而臣海内之民必不休矣是故臣願以從事乎\n　王王速受楚趙之約而挾韓\n　魏之質以存韓爲務因求故地\n　於韓韓必効之如此則士民不勞而故地得其功\n　多於與秦共伐韓然而無與強秦鄰之禍夫存韓\n　安魏而利天下此亦王之大時已\n　通韓之上黨於共莫使\n\n道已通因而關之出入者賦\n　之是魏重質韓以其上黨也\n共有其賦足以冨國韓必德\n　魏愛魏重魏畏魏韓必不敢反魏韓是魏之縣也\n　魏得韓以爲縣則衛大梁河外必安矣今\n　不存韓則二周必危安陵必易楚趙\n楚大破衛齊甚畏天下\n　之西鄉而馳秦入朝爲臣之日不乆\n\n秦趙搆難而戰謂魏王\n　無趙合於趙則無秦秦恐王之變也故以垣雍餌\n　王也秦戰勝趙王敢責垣雍之割乎王曰不敢秦\n戰不勝趙王能令韓出垣雍之割乎王曰\n　不能臣故曰垣雍空割也魏王曰善\n樓梧約秦魏將令秦王\n遇於境謂魏王曰遇而無相\n秦必置相不聽之則交惡於秦聽之則後王\n　之臣將皆務事諸侯之能令於王上者\n且遇於秦而相秦者是無\n齊也秦必輕王之強矣\n有齊者王不若相之齊必喜是以有\n齊者與秦遇秦必重王矣\n十八年謂魏王曰昔曹恃齊\n而輕晉齊伐釐莒\n\n而晉人亡曹\n繒恃齊而輕越\n齊和子亂而\n越人亡繒\n鄭恃魏以輕韓魏伐榆\n關\n而韓氏亡鄭原恃秦翟以輕晉秦\n　翟年糓大凶而晉人亡原中山恃\n　齊魏以輕趙齊魏伐楚而趙亡中山\n\n此五國所以亡者皆\n　有其所恃也非獨此五國爲然而巳也天下\n　之亡國皆然矣夫國之所以不可恃者多其變不\n　可勝數也或以政教不脩上下不輯而不可恃者\n　或有諸侯鄰國之虞而不可恃者或以年糓不登\n　畜積竭盡而不可恃者或化於利\n比於患臣以此知國之不可必恃也今\n　王恃楚之強而信春申君之言以是賔質\n秦而乆不可知即春申君有變是王獨受\n秦患也即王有萬乗之國而以一人之心爲\n命也臣以此爲不完願王之熟計之也\n魏王問張旄曰吾欲與秦攻韓何如張旄對曰韓且\n坐而咠亡乎且割而從天下乎王\n曰韓且割而從天下張旄曰韓怨魏乎怨秦乎王\n曰怨魏張旄曰韓強秦乎強魏乎王曰強\n秦張旄曰韓且割而從其所強與所不怨乎且割\n而從其所不強與其所怨乎王曰韓將割而從其\n所強與其所不怨張旄曰攻韓之事王自知矣\n\n客謂司馬食其\n曰慮乆以天下爲可一者是不知天下\n　者也欲獨以魏支秦者是又不知魏者也謂兹公\n\n　不知此兩者又不知兹公者也然而兹公爲從其\n　說何也從則兹公重不從則兹公輕兹公之處重\n也不實爲期子何不疾及三國方堅也自\n賣於秦秦必受子不然横者將圖子以\n合於秦是取子之資而以資子之讎也\n\n秦㧞寧邑魏王\n令人謂秦王曰王歸寜邑吾請先天下講\n搆魏魏冉曰王無聽魏\n　王見天下之不足恃也故欲先講搆夫亡寜者冝\n割二寜以求講搆夫得寜者安能歸寜乎\n秦罷邯鄲攻魏取寜邑\n\n呉慶恐魏王之講搆於秦\n　也謂魏王曰秦之攻王也王知其故乎天下皆曰\n　王近也王不近秦秦之所\n　去皆曰王弱也王不\n弱二周秦人去邯鄲過二周而攻王\n者以王爲易制也王亦知弱之召攻乎\n魏王欲攻邯鄲季梁聞之中\n道而反衣焦不申頭塵不\n去徃見王曰仐\n者臣來見人於大行方北面而持其駕告\n臣曰我欲之楚臣曰君之楚將奚爲北面曰吾馬\n良臣曰馬雖良此非楚之路也曰吾用多臣\n曰用雖多此非楚路也曰吾御者善此數者愈善\n而離楚愈逺耳今王動欲成霸王舉欲信於天下\n恃王國之大兵之精銳而攻邯鄲以廣地尊名王\n之動愈數而離王愈逺耳猶至楚而北行也\n周肖謂宮他曰子爲肖\n謂齊王曰肖願爲外臣令齊資我於\n魏宫他曰不可是示齊輕也\n夫齊不以無魏者以害有魏者\n故公不如示有魏公曰\n王之所求於魏者臣請以魏聽齊必資公\n矣是公有齊以齊有魏也\n信陵君殺晉鄙救邯鄲破秦人存趙國趙王自郊\n迎唐雎且謂信陵君曰臣聞之曰事有不可\n知者有不可不知者有不可忘者有不可不忘者\n　信陵君曰何謂也對曰人之憎我也不可不知也\n　吾憎人也不可得而知也人之有德於我也\n　不可忘也吾有德於人也不可不忘也\n今君\n殺晉鄙救邯鄲破秦人存趙國此大德也今趙王\n自郊迎卒然見趙王臣願君之忘之也信陵\n君曰無忌謹受教\n\n魏攻管而不下安陵人縮髙其子\n爲管守信\n陵君使人謂安陵君曰君其遣縮髙吾將仕之以\n　五大夫使爲持節尉安陵君曰安陵小國\n　也不能必使其民使者自徃請使道使者至\n　縮髙之所復信陵君之命縮髙曰\n　君之幸髙也將使髙攻管也夫以父攻子守人大\n　笑也見臣而下是\n　背王也父教子背亦非君之所喜也敢\n　再拜辭使者以報信陵君信陵君大怒遺大使之\n　安陵曰安陵之地亦猶魏也仐吾攻管而\n　不下則秦兵及我社稷必\n　危矣願君之生束縮髙而致之若君弗致\n無忌將發十萬之師以告安陵之城安\n　陵君曰吾先君成侯\n受詔襄王以守此\n　地也手受大府之憲\n憲之上篇曰子弑父\n　臣弑君有常刑不赦國雖大赦降城\n　亡子不得與焉今縮髙謹雖辭\n　大位以全父子之義而君\n　曰必生致之是我負襄王之詔而廢大府之憲也\n　雖死終不敢行縮髙聞之曰信陵君爲人悍而自\n　用也此辭反必爲國禍吾巳全已無違爲人\n　臣之義矣豈可使吾君有魏患\n也乃之使者之舎刎頸而死信陵君聞縮髙死\n素服縞素避舎使使謝安陵君曰無忌小\n人也困於思慮失言於君敢再拜釋罪\n\n魏王與龍陽君\n共舩而釣龍\n陽君得十餘魚而涕下王曰有所不安乎如是何\n不相告也對曰臣無敢不安也王曰然則何爲涕\n　出曰臣爲臣王之所得魚也王\n　曰何謂也對曰臣之始得魚也臣甚喜後得又益\n　大今臣直欲棄臣前之所得矣今以臣之凶惡而\n　得爲王拂枕席\n今臣爵至人君走人於庭避人於途\n四海之内羙人亦甚多矣聞\n　臣之得幸於王也必褰裳而趨大王臣亦猶\n　曩臣之前所得魚也臣亦將棄矣臣安能無涕出\n　乎魏王曰誤有是心也\n　何不相告也於是布令於四境之内曰有敢言羙\n　人者族由是觀之近習之人其摯謟也固矣\n其自羃纂繫\n繁也完矣\n今由千里之外欲進羙人所効者庸必得\n幸乎假之得幸庸必爲我用乎\n而近習之人相與怨\n我見有禍未見有福見有怨未見有徳非用智之\n術也\n或謂魏王王警四疆之内其從於王者\n十日之内俻不具者死王因取其游之\n　舟上繫之臣爲王之楚王咠\n臣之反而行春申君聞之謂使者曰子爲\n我反無見王矣十曰之内數萬之衆\n今渉魏境秦使聞之以告秦王秦王謂魏王曰\n大國有意必來以是而足矣\n\n魏鞅\n\n謂春申曰人皆以楚爲強而君用\n之弱也其於鞅也不然先君者二十餘\n年未甞見攻今秦欲踰兵於鄳澠隘\n　之塞不使\n假道兩周倍韓以攻楚不可\n今則不然魏且旦暮亡矣不能愛其許鄢\n陵與梧\n\n割以\n予秦相去百六十里臣之所見者\n秦楚鬪之日近也\n巳\n安邑之御史死其次恐不得也輸人爲之謂\n安邑令曰公孫綦爲人請御史於\n王王曰彼固有次吾難敗之因遽置之\n\n　　　㬌閔王\n秦攻魏急或謂魏王曰\n\n棄之不如用之之易\n也死之不如棄之之易也\n能棄之弗能用之能死之弗能棄之此人之大\n　過也\n今王亡地數百里亡城數十\n　而國患不解是王棄之非用之也今秦之強也天\n　下無敵而魏之弱也甚而王以是賔質\n秦王又能死而弗能棄之此重\n　過也今王能用臣之計虧地不足以傷國卑體不\n　足以苦身解患而怨報秦自四境之内\n　執法以下至於長輓者故畢曰\n　與嫪氏子與吕氏乎雖至\n　於門閭之下廊廟之上猶之如是也今王割地以\n　賂秦以爲嫪毒功卑體以尊秦以因嫪\n　毒王以國賛嫪毒以嫪毒勝\n　矣王以國賛嫪毒太后之德王也深於骨\n　髓王之交最爲天下上矣\n秦魏百相交也百相欺也\n今由嫪氏善秦而交爲天下上天下孰不棄\n吕氏而從嫪氏天下必舍合\n吕氏而從嫪氏則王之怨報矣\n\n秦王使人謂安陵君曰寡人欲以五百里之地易\n安陵安陵君其許寡人安陵君曰大王加惠以大\n易小甚善雖然受地於先王願終守之弗敢易秦\n　王不說安陵君因使唐雎且使於秦秦王\n　謂唐雎且曰寡人以五百里之地易安陵安陵君\n　不聽寡人何也且秦㓕韓亡魏而君以\n　五十里之地存者以君爲長者故不錯意也\n今吾以十倍之地請廣於君\n而君逆寡人者輕寡人與唐雎且對曰否非\n　若是也安陵君受地於先王而守之雖千里不敢\n　易也豈直五百里哉秦王怫然怒謂唐雎且曰公亦\n　甞聞天子之怒乎唐雎且對曰臣未甞聞也秦王\n　曰天子之怒㐲屍百萬流血千里唐雎且曰大王\n　甞聞布衣之怒乎秦王曰布衣之怒亦免冠徒跣\n　以頭搶地耳唐雎且\n　曰此庸夫之怒也非士之怒也夫專諸之刺王僚也\n彗星襲月聶政之刺韓傀也\n　白虹貫曰要離之刺慶忌也\n倉鷹擊於殿上\n　此三子皆布衣之士也懐怒未發休祲降於天\n與臣而將四\n　矣若士必怒伏屍二人流血五步天下縞素今日\n　是也挺劔而起秦王色撓長跪而\n　謝之曰先生坐何至於此寡人諭矣夫韓魏\n　㓕亡而安陵以五十里之地存者徒以有先生也\n\n戰國䇿魏卷苐七\n"}
{"id": "KR2e0003_008", "series": "KR2e0003", "text": "　　　　　　　　縉　雲　鮑　彪　校註\n　　　　　　　　東　陽　呉　師道　重校\n　　韓\n\n　　　康子\n三晉已破智氏將分其地段規謂韓王曰分地必取\n　成臯韓王曰成臯石溜之地也\n寡人無所用之段規曰不然臣聞百\n　里之厚而動千里之權者地利也千人之衆而破\n　三軍者不意也王用臣言則\n　韓必取鄭矣王曰善果\n　取成臯至韓之取鄭也果從成皐始大\n　　烈侯\n韓傀相韓\n\n嚴遂重於君二人相害也嚴遂政議直\n　指舉韓傀之過韓傀以之叱之於朝嚴\n　遂㧞劔趍之以救觧於是嚴遂懼誅亡去\n　游求人可以報韓傀者至齊齊人或言軹深井里\n聶政\n　勇敢士也避仇隱於屠者之間嚴遂隂交於聶政\n　以意厚之聶政問之曰子欲安用我乎\n　嚴遂曰吾得為役之日淺事今薄奚敢有請\n　於是嚴遂乃具酒自觴聶政母前仲\n　子奉黄金百鎰前為聶\n　政母壽聶政驚愈恠其厚固謝嚴仲子\n仲子固進而聶政謝曰臣有老母家貧客游㕥\n　爲狗屠可旦夕得甘脆\n　以飬親親供飬備義不敢當仲子之賜嚴仲子辟\n　人因為聶政語曰臣有仇而行游諸侯衆\n　矣然至齊聞足下義甚髙故直進百金者特以丈\n　人麤糲之費\n以反足下\n　之讙豈敢以有求邪聶政曰臣\n　所以降志辱身居市井屠者幸以飬老母\n　老母在前政身未敢以許人也\n嚴仲子固讓聶政竟不肯受然\n　仲子卒備賔主之禮而去乆之聶政母死旣葬除\n　服聶政曰嗟乎政乃市井之人鼓刀以屠而嚴仲\n　子乃諸侯之卿相也不逺千里枉車騎而交臣臣\n　之所以待之者至淺矣未有大功\n　可以稱者而嚴仲子舉百金爲親壽我義不受\n然是深知政也夫賢者以感忿睚眦\n　之意\n而親信窮僻之人而政獨\n　安可嘿然而止乎且前日要政政徒以老母老母\n　今以天年終政將爲知已者用遂西至濮陽\n見嚴仲子曰前日所以不許仲子\n　者徒以親在今親不幸而死仲子\n　所欲報仇者請得從事焉\n嚴仲子具告曰臣之仇韓相韓傀\n傀又韓君之季父也宗族盛多居處兵衛其\n　設臣使人刺之終莫能就今\n　足下幸而不棄請益具車騎壮士以為羽翼政曰\n　韓與衛相去中間不逺\n今殺人\n　之相相又國君之親此其勢不可以多人多人不\n　能無生得失生得失則語泄\n語泄則韓舉國而與仲子爲讎\n　也豈不殆哉遂謝車騎人徒辭獨行仗劔至韓\n韓適有東孟之㑹\n韓王及相皆在焉持兵㦸而衛侍者甚\n　衆聶政直入上階刺殺韓傀\n韓傀走而抱列哀侯\n聶政刺之兼中列哀侯\n　左右大亂聶政大呼所擊殺者數十人\n因自面皮\n抉眼屠腸遂\n　以死韓取聶政屍暴於市縣購之千金乆\n　之莫知誰政姊嫈\n聞之曰吾弟至賢不可愛妾之軀\n　㓕吾弟之名非弟意也乃之韓視之曰\n　勇哉氣矜之隆是其軼賁育髙成荆\n　矣\n今死而無名\n　父母旣殁矣兄弟無有此爲我故也夫\n　愛身不揚弟之名吾不忍也乃抱屍而哭之曰此\n　吾弟軹深井里聶政也亦自殺於屍下晉楚齊衞\n　聞之曰非獨聶政之能乃其姊者列女也\n聶政之所以名施\n　於後丗者其姊不避𦵔酢之誅\n以揚其名也\n\n　　　昭侯\n成午從趙來謂申不害於韓曰子以韓重我於趙請\n　以趙重子於韓是子有兩韓而我有兩趙也\n\n魏之圍邯鄲也申不害始合於韓王然未知王之所\n欲也恐言而未必中於王也王問申子曰吾誰與\n　而可對曰此安危之要國家之大事也臣\n請深惟而苦思之乃微謂趙卓韓􁆭曰子皆\n　國之辯士也夫爲人臣者言可必用盡忠而\n　已矣二人因各進議於王以事申子微視\n　王之所說以言於王王大說之\n申子請仕其從兄官昭侯不許也申\n　子有怨色昭侯曰非所謂學於子者也聽子之謁\n　而廢子之道乎又亡其行子之術而廢子之請乎\n　子甞教寡人循㓛勞視次第今有所求此我將奚\n聽乎申子乃避舎請罪曰君真其\n人也\n蘇秦爲趙楚合從說韓王曰韓北\n有鞏洛成臯之固西有冝陽常阪之塞\n東有宛\n穰洧水南有陘山地方千里\n帶甲數十萬天下之強弓勁弩皆自韓出谿子少\n府時力距來\n皆射六\n　百歩之外韓卒超足而射百發不暇止逺者\n　逹胷近者掩心韓卒之劔㦸皆出於冥山\n　棠谿墨陽合伯鄧師宛馮\n\n龍淵太阿\n\n皆陸㫁馬牛水擊鵠鴈當敵即斬堅\n　甲盾鞮鍪\n　鐡幕革抉㕹芮\n\n無不畢具以韓卒之勇𬒳堅甲蹠勁弩\n　帶利劔一人當百不足言也夫以韓之勁與大王\n　之賢乃欲西面事秦稱東藩築帝宫受冠帶祠春\n　秋交臂而服焉夫羞社稷而爲天下笑無過此者\n　矣是故願大王之熟計之也大王事秦秦必求冝\n　陽成臯今兹効之明年又益求割地與之即無地\n　以給之不與則棄前㓛而後更受其禍且夫大王\n　之地有盡而秦之求無已夫以有盡之地而逆無\n　巳之求此所謂市怨而買禍者也不戰而地巳削\n　矣臣聞鄙語曰寜爲雞口無爲牛後\n今大王西面交臂而臣事秦何\n　以異於牛後乎夫以大王之賢挾強韓之兵而有\n　牛後之名臣竊爲大王羞之韓王忿然作色攘臂\n　按劔仰天太息曰寡人雖死必不能事秦今主君\n　以趙楚王之教詔之敬奉社稷以從\n\n　　　宣恵王\n宣王謂摎留\n曰吾欲兩用公仲公叔其可乎對曰不可\n　晉用六卿而國分簡公用田成監止而簡公弑\n魏兩用犀首張儀而西河之外亡\n\n今王兩用之其多力者内樹其\n　黨其寡力者藉外權羣臣或内樹其黨以擅\n其主或外為交以裂其地則王之國必危矣\n\n楚昭獻相韓秦且攻韓韓廢昭獻昭獻令人謂公叔\n　曰不如貴昭獻以固椘秦必曰椘韓合矣\n\n秦攻陘\n韓使人馳南陽之地秦已馳\n又攻陘韓因割南陽之地秦受地又攻\n　陘陳軫謂秦王曰國形不便故馳交不親故割\n　今割矣而交不親馳矣而兵不止臣恐山東之無\n　以馳割事王者矣且王求百金於三川而不可得\n求千金扵韓一旦而具今王攻韓是絶上交而固\n私府也竊為王不取也\n秦韓戰于濁澤\n韓氏急公仲朋眀\n謂韓王曰與\n　國不可恃今秦之心欲伐楚王不如因張儀\n　為和於秦賂之以一名都與之伐椘此以一易二\n　之計也韓王曰善乃儆公仲之行将西講於\n　秦椘王聞之大恐召陳軫而告之陳軫曰秦之\n　欲伐我乆矣今又得韓之名都一而具甲\n秦韓并兵南郷此秦所以廟祠而求也今已得\n　之矣楚國必伐王聽臣為之儆四境之内\n　選師言救韓令戰車滿道路發信臣多其車重其\n　幣使信王之救已韓為不能聽我\n韓之徳王也必\n　不為鴈行以來是秦韓不和兵雖至椘國不大病\n　矣為能聽我絶和於秦秦必大怒以厚怨於韓韓\n　得椘救必輕秦輕秦其應秦必不敬是我因秦韓\n　之兵而免椘國之患也椘王大說乃儆四境之内\n　選師言救韓發信臣多車幣謂韓\n　王曰敝邑雖小已悉起之矣碩大國遂肆意於秦\n　敝邑将以椘殉韓韓王大說乃止公仲公\n　仲曰不可夫以實告我者秦也以虚名救我者椘\n　也恃楚之虚名輕絶強秦之敵必為天下笑矣且\n　楚韓非兄弟之國也又非素約而謀伐秦矣\n秦欲伐楚楚以起師言救韓此必陳軫\n　之謀也且王巳使人報於秦矣今弗行是欺秦也\n　夫輕強秦之禍而信楚之謀臣王必悔之矣韓王\n　弗聽遂絶和於秦秦果大怒興師與韓氏戰於岸\n　門\n\n　楚救不至韓氏大敗韓氏之兵非削弱也民非䝉\n　愚也兵爲秦禽智爲楚笑過聽於陳軫失計於韓\n　朋明也\n\n顔率見公仲公仲不見顔率謂公仲之謁者曰公仲\n　必以率爲陽也故不見率\n　也公仲好内率曰好士公仲嗇於財率\n　曰散施公仲無行率曰好義自今以來率且\n　正言之而已矣公仲之謁者以告公仲公仲遽起\n　而見之\n\n　　　襄王\n張儀爲秦連横說韓王曰韓地險惡山居五\n　榖所生非麥而豆民之所食大抵豆飯藿羹\n\n一歲不收民不厭糟糠地方不滿九百里\n　無二歲之所食料大王之卒悉之不過三十萬而\n　厮徒負養在其\n　中矣爲除守徼亭障塞\n見卒不過二十萬而已秦帶甲百餘萬車\n　千乗騎萬匹虎鷙摯之士\n跿跔\n科頭貫頥\n\n奮㦸者至不可勝計也秦馬之\n　良戎兵之衆探前趹後\n\n蹄間三尋\n　者不可勝數也山東之卒𬒳甲冐胄以㑹戰\n　秦人捐甲徒裎以趨敵左挈人頭右挾生虜\n　夫秦卒之與山東之卒也猶孟賁之與怯夫也以\n　重力相壓猶烏獲之與嬰兒也夫戰孟賁烏獲之\n　士以攻不服之弱國無以異於墮千鈞之重集於\n　鳥卵之上必無幸矣諸侯不料兵之\n　弱食之寡而聽從人之甘言好辭比周以相飾也\n　皆言曰聽吾計則可以強霸天下夫不顧社稷之\n　長利而聽須臾之說詿誤人主者\n　無過於此者矣大王不事秦秦下甲據冝陽㫁絶\n　韓之上地東取成臯冝陽則鴻臺之宫桑林之苑\n\n非王之有已夫塞成臯絶上地則\n　王之國分矣先事秦則安矣不事秦則危矣夫造\n　禍而求福計淺而怨深逆秦而順趙楚雖欲\n　無亡不可得也故爲大王計莫如事秦秦之所欲\n　莫如弱楚而能弱楚者莫如韓非以韓能強於楚\n　也其地勢然也今王西面而事秦以攻楚為\n敝邑秦王必喜夫攻楚而私其地轉禍\n　而說秦計無便於此者也是故秦王使使臣獻書\n大王御史須以决事韓王曰客幸而教之請比郡\n縣築帝宫祠春秋稱東藩効冝陽\n\n鄭彊\n之走張儀於秦曰儀之使\n者必之楚矣故謂太宰曰公留儀之使者\n強請西圗儀於秦故因西\n請秦王曰張儀使人致上庸之地\n故使使臣再拜謁秦\n　王秦王怒張儀走\n冝陽之役楊侹謂\n　公孫顯曰請爲公以五萬攻西周得之是以九鼎\n市甘茂也不然秦攻西周\n　天下惡之其救韓必疾則茂事敗矣\n\n秦圍冝陽游騰謂公仲曰公何不與趙藺離\n　石祁以質許地\n\n則樓緩必敗矣收韓\n趙之地以臨魏樓鼻必\n　敗矣韓趙爲一魏必倍秦\n甘茂必敗矣\n以成陽資翟強於齊楚必敗矣之\n\n須秦必\n　敗秦失魏冝陽必不抜矣\n爲公仲謂向壽曰\n禽困覆\n　車公破韓辱\n　公仲公仲收國復事秦自以爲必可以封\n今公與楚解中封小令尹以\n　桂陽\n\n　秦楚合復攻韓韓必亡公仲躬率其私徒以鬪於\n　秦願公之熟計之也向壽曰吾合秦楚非\n　以當韓也子爲我謁之公仲曰秦韓之交可合也\n　對曰願有復於公諺曰貴其所以貴者貴\n今王之愛習公也不如公孫郝\n其智能公也不如甘茂今\n　二人者皆不得親於事矣而公獨與王主斷於國\n　者彼有以失之也公孫郝黨於韓而甘茂黨於魏\n　故王不信也今秦楚争強而公黨於楚是與公孫\n　赫甘茂同道也公何以異之人皆言楚之多變也\n　而公必之是自爲貴也公不如與王謀其\n　變也善韓以備之若此則無禍矣韓氏先以國從\n　公孫郝而後委國於甘茂是韓公之讎也\n　今公言善韓以待楚是外舉不避\n　讎也向壽曰吾甚欲韓合對曰甘茂許公仲以武\n　遂反冝陽之民今公徒收之甚難\n向子曰然則柰何武遂終不可得已\n對曰公何不以秦爲韓\n　求頴川於楚此乃韓之寄地也公求\n　而得之是令行於楚而以其地德韓也公求而弗\n　得是韓楚之怨不解而交走秦也秦楚争\n　強而公過楚以攻韓此利於\n　秦向子曰柰何對曰此善事也甘茂欲以魏取齊\n　公孫郝欲以韓取齊今公取宜陽以爲功\n收楚韓以安之而誅齊魏\n　之罪\n是以公孫郝\n甘茂之無事也\n\n客卿爲韓謂秦王曰韓珉之議知其君不知異\n　君知其國不知異國彼公仲者秦勢能詘之\n　以秦之強首之者珉爲疾矣\n進齊宋之兵至首垣\n逺薄梁郭所以不反魏者\n以爲成而過南陽之道\n　欲以四國西首也所以不者\n　皆曰以燕亡於齊魏亡於\n　秦陳蔡亡於楚此皆絶地形\n\n群臣比周\n　以蔽其上大臣爲諸侯輕國也今王位正\n公孫郝樗里疾請無攻韓陳四辟去\n王猶攻之也甘茂約楚\n　趙而反敬魏是且搆我\n茂且攻宜陽王猶校之也\n\n群臣\n　之智無幾於王之明者臣故願公仲之以國\n國以待於王而無自左右也\n\n或謂公仲曰聽者聽國非必聽實也故先\n　王聽諺言於市願公之聽臣言也公求中立於秦\n而弗能得也善公孫郝以難甘\n茂歡齊兵以勸止魏\n楚趙皆公之讎也\n臣恐國之以此爲患也願公之\n復求中立於秦也公仲曰柰何對曰秦王以公孫\n郝爲黨於公而弗\n之聽甘茂不善於公而弗爲公言公何不因行願\n　以與秦王語行願之爲秦王臣也公\n臣請為公謂秦王曰齊魏合\n　與離於秦孰利齊魏别與合\n於秦孰強秦王必曰齊魏離則秦重合則秦輕\n　齊魏别則秦強合則秦弱臣即曰今王聽公孫郝\n　以韓秦之兵應齊而攻魏魏不敢戰歸地而合於\n　齊是秦輕也臣以公孫郝爲不忠今王聽甘茂以\n　韓秦之兵據魏而攻齊齊不敢戰亦不\n求割地而合於魏是秦輕也臣以甘茂爲\n　不忠故不如令韓中立以攻齊齊王言\n　救魏以勁之齊魏不能\n　相聽必兵交史\n　王欲則信公孫郝於齊爲韓取南陽易\n榖川以歸此惠王之願也王欲則信甘茂\n於魏以韓秦之兵據魏以拒齊此武王之願也臣\n以爲令韓以中立以攻勁齊最\n秦之大急也公孫郝黨於齊而不肯言甘茂薄而\n不敢謁也\n此二人王之大患也願王之熟計之也\n公仲數不信於諸侯諸侯錮之\n南委國於楚楚王弗聽蘇代爲謂楚\n王曰不若聽而備於其反也朋之反也常\n　杖仗趙而畔楚杖仗齊而畔\n秦今四國錮之而無所入矣亦甚患之此方\n其爲尾生之時也\n\n謂公叔曰公欲得武遂於秦而不患楚之能揚河外\n　也\n\n公不如令人恐楚王而\n　令人為公求武遂於秦謂楚王曰發重使為韓求\n　武遂於秦秦王聽是令得行於萬乘之王也韓\n　得武遂以限恨秦無毋秦患\n　而德得楚韓楚之縣而巳秦\n　不聽是秦韓之怨深而交事楚也\n謂公叔曰乗舟舟漏而弗塞則舟沉矣塞漏舟而輕\n　陽侯之波\n則舟覆矣今\n公自以爲辨於薛公而輕秦是\n塞漏舟而輕陽侯之波也願公之察也\n齊令周最使鄭\n　立韓擾而廢公叔周最患之曰公\n　叔之與周君交也今我使鄭立韓\n　櫌而廢公叔語曰怒於室者色於市\n今公叔怨齊無柰何也必絶周君而深怨我\n　矣史舍曰公行矣請令公叔必重公周最行至鄭\n　公叔大怒史舍入見曰周\n　最固不欲來使臣竊強之周最不欲來以爲公也\n　使臣之強之也亦以爲公也\n公叔曰請聞其說對曰齊大夫\n　諸子有犬犬猛不可叱叱之必噬人客有請叱之\n　者疾視而徐叱之犬不動復叱之犬遂無噬人之\n　心今周最固得事足下而以不得巳之故來使彼\n　將禮陳其辭而緩其言鄭王必以齊王\n爲不急必不許也今周最不來他人必來來使\n者無交於公而欲德於韓擾其使之必疾言之必\n急則鄭王必許之矣公叔曰善遂重周最王果不\n許韓擾\n公仲使韓珉之秦求武遂而恐楚之怒也唐客謂\n公仲曰韓之事秦也且以求武遂也非敝邑之所\n憎也韓已得武遂其形乃可以善楚臣願有言而\n不敢爲楚計今韓之父兄得衆者毎相韓不能獨\n立勢必不善楚王曰吾\n欲以國輔韓珉而相之可乎父兄惡珉珉必以國\n保楚公仲說仕\n唐客於諸公而使之主韓楚之事\n公仲以冝陽之故仇甘茂其後秦歸武遂於韓\n\n巳而秦王\n固疑甘茂之以武遂解於公仲也杜聊\n爲公仲謂秦王曰朋明\n也願因茂以事王秦王大怒於甘\n茂故樗里疾大說杜聊\n鄭彊以金八百入秦以伐韓\n冷向謂鄭彊曰\n公以八百金請伐人之與國秦必不聽\n　公公不如令秦五疑公叔鄭彊曰何如曰公叔\n之攻楚也以㡬瑟之存焉\n故言伐先楚也今已令楚\n王奉幾瑟以車百乗居陽翟令昭獻轉而與之\n處旬有餘彼已角\n而幾瑟公叔之讎也而昭獻公叔之人也秦王\n聞之必疑公叔爲楚也\n\n公仲為韓魏易地公叔爭之而不聽且亡史惕\n謂公叔曰公亡則易必可成矣公無辭以復反\n且示天下輕公公不若順之夫韓地易於上\n則害於趙魏易於下\n則害於楚公不如告楚趙楚趙惡之趙\n聞之起兵臨羊腸楚聞之發兵臨方城而易必敗\n矣\n錡宣之教韓王取秦曰爲公叔具車百乗\n言之楚易三川因令公仲謂秦王曰三川之言\n曰秦王必取我韓王之心不可解矣\n王何不試以襄子\n爲質於韓令韓王知\n王之不取三川也因以出\n襄子而德太子\n秦必不聽\n襄陵之役畢長謂公叔曰請毋用兵而\n　楚魏皆徳公之國矣夫椘欲置公子咎\n髙必\n　以兵臨魏公何不令人說昭子曰戰未\n　必勝請為子起兵以之魏子有辭以母戰\n於是以太子與\n　扁昭陽揚梁王皆徳公矣\n\n公叔使馮君於秦恐留教陽向說秦\n　王曰留馮君以善韓臣非上智也\n　主君不如善馮君而資之以秦馮君廣王\n而不聽公叔以與太子争\n\n則\n　王澤布而害於韓矣\n韓公叔與幾瑟爭國鄭疆為椘王使於韓\n矯以新城陽人命丗子以與公叔爭國椘怒\n　将罪之鄭疆曰臣之矯與之以為國也臣曰\n世子得新城陽人以與公叔爭國而得全魏必急\n韓氏韓氏急必懸命於楚又何新陽人\n敢索若戰而不勝幸走而不死今且以至\n又安敢言地楚王曰善乃弗罪\n韓公叔與幾瑟爭國中庻子強\n\n謂\n太子曰不若及齊師未入急擊公叔太子曰\n　不可戰之於國中國必分對曰事不成身必危尚\n　何足以圗國之全爲太子弗聽齊師果入太子出\n走\n\n齊明謂公叔曰齊逐幾瑟楚善之今楚欲善齊甚公\n　何不令齊王謂楚王王爲我逐幾瑟以窮之\n楚聽是齊楚合而幾瑟走也楚王弗聽是有隂於\n韓也\n公叔將殺幾瑟或謂公叔曰太子之重公也畏\n幾瑟也今幾瑟死太子無患必輕公韓大夫見王\n老冀太子之用事也固欲事之太子外無幾瑟之\n患而内收諸大夫以自輔也公必輕矣不\n如無殺幾瑟以恐太子太子必終身重公矣\n公叔且殺㡬瑟也宋赫爲謂公叔曰㡬瑟之能爲亂\n　也内得父兄而外得秦楚也今\n　公殺之大子無患必輕公韓大夫知王之老而太\n　子定必隂事之秦楚若無韓必隂事\n　伯嬰伯嬰亦㡬瑟也公\n　不如勿殺伯嬰恐必隂保於公\n韓大夫不能必其不入也必不敢輔\n　伯嬰以爲亂秦楚挾㡬瑟以塞伯嬰伯\n嬰外無秦楚之權内無父兄之衆必不能爲亂矣\n此便於公\n\n謂新城君曰公叔伯嬰恐秦楚之内㡬瑟也公何不\n爲韓求質子於楚楚王聽而\n　入質子於韓則公叔伯嬰必知秦楚之不以㡬瑟\n爲事也必以韓合於秦楚矣秦楚挾韓以窘魏魏\n　氏不敢東是齊孤也公又令秦求質子於楚\n楚不聽則怨結於韓韓挾\n齊魏以盻楚楚王必重公矣\n公挾秦楚之重以積德於韓則公\n叔伯嬰必以國事公矣\n\n胡衍之出㡬瑟於楚也教公仲謂魏王\n曰太子在椘韓不敢離椘也王\n公\n何不\n　試奉公子咎而為之請太子因令人\n謂椘王曰韓立公子咎而棄幾瑟是\n王抱虚質也王不如亟歸幾瑟幾瑟入必以韓權\n報讎於魏而徳王矣\n\n幾瑟亡之楚椘将收秦而復之謂芉戎曰廢公叔而\n　相幾瑟者椘也今幾瑟亡之楚楚又\n　收秦而復之幾瑟入鄭之日韓椘之縣已邑\n公不如令秦王賀伯嬰之立\n也韓絶於椘其事秦必疾秦挾韓\n　親魏齊椘後至者先亡此王業也\n冷向謂韓咎曰\n幾瑟亡在椘楚王欲\n復之甚今椘兵十餘萬在方城之外臣請令椘築\n萬家之都於雍氏之旁韓必起兵以禁之公必将\n矣公因以椘韓之兵奉幾瑟而内之幾瑟得入而\n徳公必以韓椘奉公矣\n楚令景鯉入韓韓且内伯嬰於秦景鯉患之\n先王以其髀加妾之身妾困不支\n　也盡置其身妾之上而妾弗重也何也以其少有\n　利焉\n今佐韓兵不衆糧不多則不足以救韓夫\n　救韓之危日費千金獨不可使妾少有利焉尚靳\n　歸書報韓王韓王遣張翠張翠稱病曰行一\n　縣張翠至甘茂曰韓急矣先生病而來張翠曰韓\n　未急也且急矣甘茂曰秦重國智王也\n韓之緩急莫不知今先生言不急可乎張\n　翠曰韓急則折而入於楚矣臣安敢來甘茂曰先\n　生毋復言也甘茂入言秦王曰公仲柄得秦師\n故敢捍楚今雍氏圍而\n秦師不下殽是無韓也公仲且抑首而不朝\n公叔且以國南合於楚楚韓爲一魏氏不敢不\n聽是楚以三國謀秦也如此則伐秦之形成矣不\n識坐而待伐孰與伐人之利秦王曰善果下師於\n殽以救韓\n\n楚圍雍氏韓令冷向借救於秦秦爲發使公孫昧入\n韓公仲曰子以秦爲將救韓\n　乎其不乎對曰秦王之言曰請道於南鄭\n\n藍田以入攻楚出兵於三川以待公殆不合軍\n　於南鄭矣公仲曰柰何對曰秦王必祖張儀\n　之故謀楚威王攻梁張儀謂秦\n　王曰與楚攻梁魏折而入楚韓固其與也\n是秦孤也故不如出兵以勁魏\n於是攻皮氏魏氏勁威王怒楚與\n　魏大戰秦取西河之外以歸今也其\n　將陽言救韓而隂善楚公恃秦而勁必輕與楚戰\n　楚隂得秦之不用也必易與公相支也公戰\n　勝楚遂與公乗楚易三川而歸公戰不勝\n　楚楚塞三川而守之公不能救也臣甚惡其事司\n　馬康三反之郢矣甘茂與昭獻遇於境\n　其言收璽\n其實猶有約也公仲恐曰\n　然則柰何對曰公必先韓而後秦先身而後張儀\n\n臣以\n公不如亟以國合於齊楚秦必委國\n　於公以解伐是公之所以外者儀而巳\n其實猶之不失秦也\n\n或謂韓公仲曰夫攣子之相似者\n　惟其母知之而已夫利害之相似者\n唯智者知之而已今公國其利害之相似正如攣\n　子之相似也得其道為之則主尊而身安不得其\n　道則主卑而身危今秦魏之和成而非公\n　適两束之則韓必謀矣若韓随\n　魏以善秦是為魏從也則韓䡖主卑矣\n秦己善韓必将置其所愛信者令用事\n　於韓以完之是公危矣今公與安成君為\n　秦魏之和成固為福不成亦為福秦魏之和成而\n　公適兩束之是韓為秦魏之門戸也是韓\n　重而主尊矣安成君東重於魏而西重於秦操右\n　契而爲公責徳於秦魏之王\n裂地而爲諸侯公之事也若夫安\n　韓魏而終身相公之下服此主\n尊而身安矣秦魏不終相聴者也齊怒於不\n　得魏必欲善韓以塞魏魏不聴秦必務善韓以備\n秦是公擇布而割也\n秦魏和則兩國徳公不和則两國争事公\n　所謂成爲福不成亦爲福者也碩公之無疑也\n或謂公仲曰今有一舉而可以忠於主便於國利於\n　身碩公之行之也今天下散而事秦則韓最輕矣\n　今天下合而離秦則韓最弱矣合離之\n　相續則韓最先危矣此君國長民之大患也今公\n　以韓先合於秦天下隨之是韓以天下事秦秦之\n　德韓也厚矣韓與天下朝秦而獨厚取德焉公行\n　之計是其於主也至忠矣天下不合秦秦令\n　而不聽秦必起兵以誅不服秦乆與天下結怨\n　搆難而兵不决韓息士民以待其舋公行之\n　計是其於國也大便也昔者周佼以西周善於秦\n　而封於梗陽周啓以東周善於秦而封\n　於平原今公以韓善秦韓之重於兩周也無先計\n　而秦之争機也萬於\n周之時今公以韓爲天下先合於秦秦必以公爲\n諸侯以明示天下公行之計是其於身大利也願\n　公之加務也\n　　釐王\n韓咎立爲君而未定也\n\n其弟在周周欲立車百乗而送之恐韓\n　咎入韓之不立也綦母恢曰不如以百金從之韓\n咎立因以爲戒不立則曰來効\n賊也\n\n且聽王之言而不攻沛市丘不重王且反王\n　之言而攻沛市丘然則王之輕重必明矣故楚王\n卜交而沛市丘存\n\n韓人攻宋秦王大怒曰\n　吾愛宋與新城陽晉同也\n韓珉與我交而攻我所甚\n愛何也蘇代秦爲韓說秦王曰韓\n　珉之攻宋所以爲王也以韓之強輔之以宋楚魏\n　必恐恐必西面事秦王不折一兵不殺一人無事\n　而割安邑此韓珉之所以禱於秦也秦\n　王曰吾固患韓之難知一從一横此其說何也\n對曰天下固令韓可知矣韓固\n　巳攻宋矣其西事秦以萬乗自輔不西事秦\n　則宋地不安矣中國白頭游敖之士\n皆積智欲離秦韓之交伏軾結靷西\n　馳者未有一人言善韓者也伏軾結靷東馳者未\n　有一人言善秦者也皆不欲韓秦之合者何也則\n　晉楚智而韓秦愚也晉楚合必伺韓秦\n韓秦合必圗晉楚請以决事秦王曰善\n\n或謂韓王曰秦王欲出事於梁而欲攻絳安邑韓\n計將安出矣秦之欲伐韓以東闚周室甚\n唯寐忘之今韓不察因欲與秦必爲山東大禍矣\n秦之欲攻梁也欲得梁以臨韓恐梁之不聽也故\n欲痛之以固交也\n王不察因欲中立梁必怒於韓之\n　不與巳必折爲秦用韓必舉矣願王熟慮之也不\n　如急發重使之趙梁約復爲兄弟使山東皆以銳\n　師戍韓梁之西邊非爲此也山東無以救亡此萬\n　丗之計也秦之欲并天下而王之也不與古同事\n　之雖如子之事父猶將亡之也行雖如伯夷猶將\n　亡之也行雖如桀紂猶將亡之也雖\n　善事之無益也不可以爲存適足以自令亟亡也\n　然則山東非能從親合而相堅如一者必皆亡矣\n\n謂鄭王曰昭釐侯一丗之明君也申不害一丗之賢\n　士也韓與魏敵侔之國也申不害與昭釐侯執圭\n　而見梁君非好卑而惡尊也非慮過而議失也申\n　不害之計事曰我執珪於魏魏君必得志於韓必\n外靡於天下矣是魏\n敝矣諸侯惡魏必事韓是我俛免\n　於一人之下而信於萬人之上也夫弱魏之兵\n　而重韓之權莫如朝魏昭釐侯聽而行之明君也\n　申不害慮事而言之忠臣也今之韓弱於始之韓\n　今之秦強於始之秦\n\n今秦有\n　梁君之心矣而王與諸臣不事為尊秦以\n　定韓者臣竊以為王之明為不如昭釐侯而王之\n　諸臣莫如申不害也昔者秦穆公一勝扵韓原\n而覇西州\n晋文公一勝於城濮而定天子\n此皆以一勝立尊令成功名於天下\n今秦數丗強矣大勝以十數小勝以百\n　數大之不王小之不覇名尊無所立制令無所行\n然而春秋用兵者非以求主尊成王於天\n　下也昔先王之攻有爲名者有爲實者\n　爲名者攻其心爲實者攻其形\n　昔者吴與越戦越人大敗保於㑹稽之上吴人入\n　越而戸撫之越王使大夫種行成於吴\n　謂男爲臣女爲妾身執禽而随諸\n　御吴人果聴其辭與成而不盟此攻其心\n　者也其後越與呉戰呉人大敗亦謂男爲臣女爲\n　妾反以越事呉之禮事越越人不聽也遂殘呉國\n　而禽夫差此攻其形者也今將攻其心乎宜使如\n　呉攻其形乎宜使如越夫攻形不如越而攻心不\n　如呉而君臣上下少長貴賤畢呼霸王臣竊以爲\n　猶之井中而謂曰我將爲爾求火也東孟之㑹\n聶政陽堅刺相兼\n　君許異蹙列哀侯而殪之\n立以爲鄭君韓氏之衆\n　無不聽令者則許異爲之先也是故列哀侯爲君\n　而許異終身相焉而韓氏之尊許異也猶其尊列\n　哀侯也\n今曰鄭君不可得而爲\n　也雖終身相之\n　焉然而吾弗爲云者豈不爲過謀哉\n昔齊桓公九合諸侯未甞不以周襄王\n　之命然則雖尊襄王桓公亦定霸矣九合諸侯之\n　尊桓公也猶其尊襄王也今日天子不可\n　得而爲也雖爲桓公然而吾弗爲云者豈不\n　爲過謀而不知尊哉韓氏之士數十萬皆\n　戴列哀侯以爲君而許異獨取相焉者無他也諸\n　侯之君無不任事於周室也而桓公獨取霸者亦\n　無他也今強國将有帝王之舋而以國\n　先者此桓公許異之類也豈可不謂善謀㢤夫先\n　與強國之利強國能王則我必爲之霸强國不能\n　王則可以避其兵使之無伐我然則\n　強國事成則我立帝而霸強國之事\n　不成猶之厚徳我也今與強國謂強國之事成\n　則有福不成則無患然則先與強國者聖人之計\n　也\n韓陽役於三川而欲歸足強爲之說韓王曰\n　三川服矣王亦知之乎役且共貴公子\n王於是召諸公子役扵三川者而歸之\n\n秦大國也韓小國也韓甚䟽秦而見親秦\n韓計之\n　非金無以也故賣羙人羙人之賈貴諸侯不\n　能買故秦買之三千金韓因以其金事秦秦反得\n　其金與韓之羙人韓之羙人因言於秦曰韓甚䟽\n　秦從是觀之韓之羙人與金\n　其䟽秦乃始益明故客有說韓者曰\n　不如止淫用以是爲金而事秦是金必行而\n　韓之䟽秦不明羙人知内行者也故善爲\n　計者不見内行\n張丑之合齊楚講於魏也謂韓公仲曰今公疾攻魏\n　之鄆運魏急則必以\n　地和於齊楚故公不如勿攻也魏緩則必戰\n戰勝攻鄆運而取之易矣戰不\n勝則魏且内之公仲曰諾張丑因謂齊楚曰\n韓已與魏矣以爲不然則盍觀\n　公仲之攻也公仲不攻齊楚恐因講於\n魏而不告韓\n謂韓相國曰人之所以善扁鵲者爲\n有臃腫也使善扁鵲而無臃腫也則人莫之爲之\n　也今君以所事善平原君者爲惡於秦也\n而善平原君乃所以惡於秦也\n願公之熟計之也\n韓相公仲珉使韓侈之秦請攻魏秦王說\n　之韓侈在唐公仲死韓侈謂秦王\n　曰魏之使者謂後相韓辰曰公必爲魏罪韓侈韓\n　辰曰不可秦王仕之又與約事使者曰秦之\n　仕韓侈也以重公仲也今公仲死韓侈之秦秦必\n　弗入又奚爲挾之以恨魏王乎\n　韓辰患之將聽之矣今王不召韓侈韓侈且伏於\n　山中矣秦王曰何意寡人如是之權也\n令安伏召韓侈而\n仕之\n\n韓珉相齊令吏逐公疇竪又大怒於周\n之留成陽君\n\n謂韓珉曰公以二人者爲賢人也所入\n　之國因用之乎則不如其處小國何也成陽君\n　爲秦去韓公疇竪楚王善之今公因逐之\n　二人者必入秦楚必爲公患且明公之不善於天\n下天下之不善公者與欲有\n求於齊者且收之以臨齊而市公\n謂山陽君曰秦封君以山陽齊封君以莒齊\n秦非重韓則賢君之行也今楚攻齊取莒上不交\n齊次弗納於君是棘齊秦之威而輕韓也\n\n山陽君因使之楚\n趙魏攻華陽韓謁急於秦冠盖相望秦不救\n韓相國謂田苓曰事急願公雖\n疾爲一宿之行田苓見穰侯穰侯曰韓急乎何故\n使公來田苓對曰未急也穰侯怒曰是何以爲公\n之主使乎冠盖相望告敝邑甚急公言\n未急何也田苓曰使韓急則將變矣穰侯曰公無\n　見王矣臣請令發兵救韓八日中大敗趙魏於華\n　陽之下\n韓氏逐向晉於周周使成恢爲之謂\n魏王曰周必寛而反之王何不\n爲之先言是王有向晉於周也魏王曰諾\n成恢因爲謂韓王曰逐向晉者韓也而還之者魏\n也豈如道韓反之哉是魏有向晉於周而韓\n　王失之也韓王曰善亦因請復之\n張登謂費緤曰請令公子牟\n　謂韓王曰費緤西周讎之東周寳之此其家萬金\n　王何不召之以爲三川之守是緤以三川與西周\n戒也必盡其家以事王西周惡之\n　必効先王之器以止王韓王必爲之\n西周聞之必解子之罪以止子之事\n\n魏王爲九重之盟\n且復天子\n\n房喜謂韓王曰勿聽之也大國惡有天\n　子而小國利之王與大國弗聽魏安能與\n　小國立之\n　　　桓惠王\n建信君輕韓熈趙敖為謂建信君侯曰國形\n　有之而存無之而亡者魏也不可無\n　而從者韓也今君之輕韓熈者交善椘魏\n　也\n秦見君之交反善於楚魏也其收韓必重矣\n從則韓輕\n　横則韓重則無從輕矣秦\n　出兵於三川則南圍鄢蔡邵之道不通矣\n魏急其救趙\n　必緩矣秦舉兵破邯鄲趙必亡矣故君收韓可以\n　無舋\n　　　　凡六十章\n"}
{"id": "KR2e0003_009", "series": "KR2e0003", "text": "　　　　　　　　縉　雲　虎　校註\n　　　　　　　　東　陽　呉　師道重校\n　　燕\n\n　　　文公\n奉陽君李兊甚不取於蘇秦\n\n蘇秦在燕李兊因爲蘇秦謂奉陽君曰齊燕離\n　則趙重齊燕合則趙輕今君之齊非趙之\n　利也臣竊爲君不取也奉陽君曰何吾合燕於齊\n對曰夫制於燕者蘇子也而燕弱國\n　也東不如齊西不如趙豈能東無齊西無趙哉而\n　君甚不善蘇秦蘇秦能抱弱燕而孤於天下哉是\n　驅燕而使合於齊也且燕亡國之餘也\n\n其以權立\n　以重外以事貴\n故爲君計善蘇秦則取之\n不善亦取之以疑燕齊\n燕齊疑則趙重矣齊王\n疑蘇秦則君多資奉陽君曰善乃使\n使與蘇秦結交\n蘇秦将爲從北說燕文侯曰燕東有朝鮮\n遼東北有林胡樓\n煩西有雲中九原\n南有呼沲易水\n\n地方二千里帯甲數十萬車七百乗騎六\n　千匹粟支二年南有碣石鴈門之饒\n北有棗栗之利民雖不田作\n　棗栗之實足食扵民矣此所謂天府也夫安樂無\n　事不見覆軍殺将之憂無過燕矣夫王知其所以\n　然乎夫燕之所以不犯㓂𬒳兵者以趙之爲蔽於\n　其南也秦趙五戰秦再勝而趙三勝秦趙\n　相敝而王以全燕制其後此燕之所以不犯難也\n　且夫秦之攻燕也踰雲中九原過代上谷彌地踵\n　道數千里雖得燕城秦\n計固不能守也秦之不能害燕亦明矣今趙之攻\n燕也發號出令不至十日而數十萬之衆軍於東\n垣矣度呼沲渉\n易水不至四五日而距國都矣故曰秦之攻燕也\n戰於千里之外趙之攻燕也戰於百里之内夫不\n憂百里之患而重千里之外計無過於此者是故\n願大王與趙從親天下爲一則國必無患矣燕王曰\n寡人國小西迫強秦促近齊趙齊趙強\n國今主君幸教詔之合從以安燕敬以\n國從於是齎蘇秦車馬金帛以至趙\n權之難燕再戰不勝趙弗救噲子謂文\n公曰不如以地請合於齊趙必救我若不吾救不\n得不事文公曰善令郭任以地\n請講於齊趙聞之遂出兵救燕\n\n　　易王\n燕文公時秦惠王以其女爲燕太子婦\n文公卒易王立齊宣王因燕䘮攻之取十城武\n安君蘇秦爲燕說齊王再拜而賀因仰而弔\n齊王按戈而却曰此一何\n慶弔相隨之速也對曰人之飢所以不食烏喙者\n以爲雖偷充腹而與死同患也今燕雖\n　弱小強秦之少婿也王利其十城而深與強秦爲\n　仇今使弱燕爲鴈行而強秦制其後以招天下之\n　精兵此食烏喙之類也齊王曰然則柰\n　何乎對曰聖人之制事也轉禍而爲福因敗而爲\n　功故桓公負婦人而名益尊\n\n韓獻開罪而交愈固\n\n此\n　皆轉禍而爲福因敗而爲功者也王能聽臣莫如\n歸燕之十城卑辭以謝秦秦知王以已之故歸燕\n城也秦必德王燕無故而得十城燕亦德王是棄\n強仇而立厚交也且夫燕秦之俱事齊則大王號\n令天下皆從是王以虚辭附秦而以十城取天下\n也此霸王之業矣所謂轉禍爲福因敗成功\n者也齊王大說乃歸燕城以金千斤謝其後頓首\n塗中願爲兄弟而請罪於秦\n人有惡蘇秦於燕王者曰武安君天下不信人也王\n以萬乗下之尊之於廷示天下與小人群也武安\n君從齊來而燕王不館也謂燕王曰臣東周之鄙\n人也見足下身無咫尺之功而足下迎臣於\n郊顯臣於廷今臣爲足下使利得十城功存危燕\n足下不聽臣者人必有言臣不信傷臣於王者且\n臣之不信是足下之福也使臣信如尾生廉如伯\n夷孝如曽參三者天下之髙行也而以事足下可\n乎燕王曰可曰有此臣亦不事足下矣\n蘇秦曰且夫孝如曽參義不離親一夕宿\n於外足下安得使之之齊廉如伯夷不取素飱\n汙武王之義而不臣辭孤竹之君\n餓而死於首陽之山\n廉如此者何肯歩行數千里而事弱燕之危主\n乎信如尾生期而不来抱梁柱而死信至\n如此何肯揚燕秦之威於齊而取大功乎哉\n且夫信行者所以自爲也非所以爲人也皆\n自覆之術非進取之道也且夫三王\n代興五霸迭盛皆不自覆也君以自覆爲可乎則\n齊不益於營丘足下不踰楚\n境不窺於邊城之外且臣有老母於\n周離老母而事足下去自覆之術而謀進取之道\n臣之趣固不與足下合者足下皆自覆之君也僕\n者進取之臣也所謂以忠信得罪於君者也燕王\n曰夫忠信何得罪之有也對曰足下不知也臣鄰\n家有逺爲吏者其妻私人其夫且歸其私之者憂\n　之其妻曰公勿憂也吾巳爲藥酒以待之矣後二\n　日夫至妻使妾奉巵酒進之妾知其爲藥酒也進\n　之則殺主父言之則逐主母乃陽僵棄酒主父大\n　怒而笞之妾之棄酒上以活主父下以存主\n　毋也忠\n　至如此然不免於笞此以忠信得罪者也臣之事\n　適不幸而有類妾之棄酒也且臣之事足下亢義\n　益國今乃得罪臣恐天下後事足下者\n　莫敢自必也且臣之說齊曽不欺之也使之\n　說齊者莫如臣之言也雖堯舜之智不敢取也\n\n　　　王噲\n蘇秦死其弟蘇代欲繼之乃北見燕王噲曰臣東周\n之鄙人也竊聞王義甚髙甚順鄙人不敏竊釋鋤\n耨而于大王至於邯鄲所聞於邯鄲者又髙於所\n聞東周臣竊負其志乃至燕廷觀王之群臣下吏\n大王天下之眀主也王曰子之所謂天下\n　之眀主者何如者也對曰臣聞之眀主者務聞其\n過不欲聞其善臣請謁王之過夫齊趙者王之仇\n　讎也楚魏者王之援國也今王奉仇讎以伐援國\n　非所以利燕也王自慮此則計過無以諌者非忠\n　臣也王曰寡人之於齊趙也非所敢欲伐也\n曰夫無謀人之心而令人疑之殆有\n　謀人之心而令人知之拙謀未發而聞於外則危\n　今臣聞王居處不安食飲不甘思齊報齊\n身自削甲札\n妻自組甲絣\n\n曰有大數矣\n有之乎王曰子聞\n　之寡人不敢隠也我有深怨積怒於齊而欲報之\n　二年矣齊者我讎國也故寡人之\n　所欲報也直患國敝力不足矣子能以燕報齊寡\n　人奉國而委之於子矣對曰凡天下之戰國七而\n　燕處弱焉獨戰則不能有所附則無不重南附楚\n　則楚重西附秦則秦重中附韓魏則韓魏重且苟\n　所附之國重此必使王重矣今夫齊王長主也\n而自用也\n南攻楚五年稸積散西困秦三年\n民憔悴士罷敝北與燕戰覆三軍獲二\n　將而又以其餘兵南面西舉五千乗\n　之勁宋\n\n而包十二諸侯此\n　其君之欲得也其民力竭也安猶取哉\n且臣聞之數戰則民勞乆師則兵敝\n　王曰吾聞齊有清濟濁河可以爲固有長城鉅防\n　足以爲塞誠有之乎對曰天時不與\n　雖有清濟濁河何足以爲固民力窮敝雖有長城\n　鉅防何足以爲塞且異日也濟西不役\n　所以備趙也河北不師所以備燕也\n今濟西河北盡以役矣封内\n　敝矣夫驕主必不好計而亡國之臣貪於財王誠\n　能母愛寵子母弟以爲質寳珠玉帛以事其左右\n　彼且德燕而輕亡宋則齊可亡\n　巳王曰吾終以子受命於天矣曰内\n　㓂不與外敵不可拒王自\n　治其外臣自報其内此乃\n　亡之之勢也\n\n蘇代爲燕說齊未見齊王先說淳于髠曰人有賣\n　駿馬者比三旦立市人莫之知徃見伯樂曰\n　臣有駿馬欲賣之比三旦立於市人莫與言子還\n　而視之去而顧之臣請獻一朝之\n費賈伯樂乃還而視之去而顧之一\n　旦而馬價十倍今臣之欲以駿馬見\n於王莫爲臣先後者足下有意爲臣伯\n樂乎臣請獻白璧一雙黄金千鎰以爲馬食\n淳于髠曰謹聞命矣乃入\n言之王而見之齊王大說蘇子\n陳翠合齊燕將令燕王之弟爲質於齊\n燕\n王許諾太后聞之大怒曰陳公不能爲人之國則\n亦已矣焉有離人子毋者老婦欲得志焉\n　陳翠欲見太后王曰太后方怒子子其待之陳翠\n　曰無害也遂入見太后曰何臞也太后曰頼\n　得先王鴈䳱之餘食不冝臞者臞者憂\n　公子之且爲質於齊也陳翠曰人主之愛子也不\n　如布衣之甚也非徒不愛子也又不愛丈夫子獨\n　甚太后曰何也對曰太后嫁女諸侯奉以千金齎\n　地百里以爲人之終也今王願\n　封公子百官持職群臣効忠曰公\n　子無功不當封今王之以公子爲質也且以爲公\n　子功也而太后弗聽臣是以\n　知人主之不愛丈夫子獨甚也且太后與王幸而\n在故公子貴太后千秋之後王棄國家而太子即\n位公子賤於布衣故非及太后與王封公子則公\n子終身不封矣太后曰老婦不知長者之計乃命\n公子乗車制衣爲行具\n\n或獻書燕王燕王而不能自恃\n不惡卑名以事強事強可以令國安長乆萬世之\n善計也以事強而不可以爲萬世則不如合弱\n將奈何合弱而不能如一此臣之所以\n爲山東苦也比目之魚不相\n得則不能行故古人稱之以其合兩而如一也今\n　山東合弱而不能如一是山東之智不如魚也又\n　譬如車士之引車也三人不能行索二人五人而\n　車因行矣今山東三國弱而不能敵秦索\n　二國因能勝秦矣然而山東不知相索者智故不\n　如車士矣胡與越人言語不相知志意不相通同\n　舟而凌波至其相救助如一也今山東之相與也\n　如同舟而濟秦之兵至不能相救助如一智又不\n　如胡越之人矣三物者人之所能爲也山東\n　主遂不悟此臣之所爲山東苦也願\n　大王之熟慮之也山東相合之主者不惡卑名\n　之國者可長存之卒者\n出士以戍韓梁之西邊此\n　燕之上計也不急爲此國必危矣王必大憂今韓\n　梁趙三國巳合矣秦見三晉之堅也必南伐楚趙\n　見奏之伐楚也必攻燕物固有勢異\n　而患同者秦之伐韓故中山亡\n\n今秦之伐楚\n燕必亡臣竊爲王計不如以兵南合三晉約\n戍韓梁之西邊山東不能堅爲此此必皆亡燕果\n以兵南合三晉也\n\n燕王噲旣立蘇秦死於齊蘇秦之在燕也與其相子\n之爲婚而蘇代與子之交及蘇秦死而齊閔\n宣\n王復用蘇代燕噲三年與楚三晉\n　攻秦不勝而還子之相燕貴重主斷蘇代爲齊使\n　於燕燕王問之曰齊宣王何如對曰必不霸\n　燕王曰何也對曰不信其臣蘇代欲以激燕王以\n　厚任子之也於是燕王大信子之子之因遺蘇代\n　百金聽其所使鹿毛壽\n謂燕王曰不如以國讓\n　子之人謂堯賢者以其讓天下於許由由必不受\n　有讓天下之名實不失天下今王以國讓相子之\n　子之必不敢受是王與堯同行也燕王因舉國屬\n　子之子之大重或曰禹授益而以啓人爲吏\n及老而以啓爲不足任天下傳之益也啓\n　與友黨攻益而奪之天下是禹名傳天下\n　於益也其實令啓自取之今王言屬國\n　子之而吏無非太子人者是名屬子之而太子用\n　事王因收印自三百里石吏而効之子之\n子之南面行王事而噲老不聽政\n　顧爲臣國事皆决子之子之三年燕國大亂百姓\n　恫怨將軍市𬒳太子平謀將攻子之儲子\n謂齊閔宣王因而仆之破燕必矣王因令\n　人謂太子平曰寡人聞太子之義將廢私而立公\n　飭君臣之義正父子之位寡人之國小不\n　足先後雖然則唯太子所以令之太\n　子因數黨聚衆將軍市𬒳圍公宫攻子之不克将\n　軍市𬒳及百姓乃反攻太子平将軍市𬒳死以殉\n　國搆難數月死者數萬衆燕人恫怨恐\n　百姓離意孟軻謂齊閔宣王曰今伐燕此文武之\n　時不可失也\n王因令章子\n　将五都之兵以因北地\n　之衆以伐燕士卒不戰城門不閉燕王噲\n　死齊大勝燕子之亡二年而燕人立太公\n子平是爲燕昭王\n\n𥘉蘇秦弟厲因燕質子而求見齊王齊王怨蘇秦\n欲囚厲燕質子爲謝乃已遂委質為臣燕\n　相子之與蘇代婚而欲得燕權乃使蘇代侍\n　持質子於齊齊使代報燕燕王噲問曰齊\n　王其霸乎曰不能曰何也曰不信其臣於是燕王\n　專任子之巳而譲位燕大亂齊伐燕殺王噲子之\n　燕立昭王而蘇代厲遂不敢入燕皆終歸齊齊善\n　待之蘇代過魏魏爲燕執代齊使人謂魏王\n　曰齊請以宋封涇陽君秦不受秦非不利有齊而\n　得宋地也不信齊王與蘇子也今齊魏不和如此\n　其甚則齊不欺秦秦信齊齊秦合\n　涇陽有宋地非魏之利也故王不如東蘇子\n　秦必疑而不信蘇子矣齊秦不合天下無\n變伐齊之形成矣於是出蘇代\n代之宋宋善待之\n\n　　　昭王\n張儀爲秦破從連横謂燕王曰大王之所\n親莫如趙昔趙王王以\n其姊爲代王妻欲并代約與代王遇於勾注之塞\n乃令工人作爲金斗長其尾\n令之\n可以擊人與代王飲而隂告厨人曰即酒酣樂進\n熱歠即因反斗擊之於是酒酣樂進取熱歠厨\n　人進斟羮\n因反斗而擊代王殺之王腦\n　塗地其姊聞之\n　摩笄以自刺也故至今有摩笄之山天下莫\n　不聞\n\n夫趙王之狼戾無親\n大王之所明見知也且以趙王爲可親邪趙興\n　兵而攻燕再圍燕都而刼大王大王割十\n　城乃却以謝趙王巳入朝黽池効河\n　間以事秦今大王不事秦秦下甲\n　雲中九原驅趙而攻燕則易水長城非王之有也\n且今時趙\n　之於秦猶郡縣也不敢妄興師以征伐今大王事\n　秦秦王必喜而趙不敢妄動矣是西有強秦之\n　援而南無齊趙之患是故願大王之熟計之也燕\n　王曰寡人蠻夷僻處雖大男子裁如嬰兒\n言不足以求正謀不足以决事今上客幸而\n　教之請奉社稷西面而事秦獻常山之尾\n五城\n\n宫他為燕使魏魏不聽留之數月客謂魏王\n　曰不聽燕使何也曰以其亂也對曰湯之伐桀欲\n其亂也故大亂者可得其地小亂者可得其寳今\n燕客之言曰事苟可聽雖盡寳地猶為之也\n　王何為不見\n魏王說因見燕客而遣之\n\n燕昭王收破燕後即位卑身厚幣以招賢者欲将\n報讎故徃見郭隗先生曰齊因\n　孤國之亂而襲破燕孤極知燕小力\n　不足以報然得賢士與共國以雪先王之耻孤之\n　碩也敢問以國報讎者奈何郭隗先生對曰\n　帝者與師處王者與友䖏覇者與臣處亡國與役\n　處詘指而事之北面而受學\n　則百已者至先趨而後息先問而後嘿\n　則十巳者至人趨則若巳者至馮\n　几㩀杖眄視指使則厮役之人至若恣\n　睢奮擊呴藉叱\n　咄\n則徒隷之人至矣\n　此古服道致士之法也王誠博選國中\n　之賢者而朝其門下天下聞王朝其賢臣天下之\n　士必趨於燕矣昭王曰寡人將誰朝而可郭隗先\n　生曰臣聞古之君人有以千金求千里馬者三年\n　不能得㳙人\n言於君曰請求之君遣之\n　三月得千里馬馬已死買其首五百金反以報君\n　君大怒曰所求者生馬安事死馬而捐五百金㳙\n　人對曰死馬且買之五百金况生馬乎天下必以\n　王爲能市馬馬今至矣於是不能期年千里馬之\n　至者三今王誠欲致士先從隗始隗且見事\n　况賢於隗者乎豈逺千里哉於是昭王爲隗築宫\n　而師之樂毅自魏徃鄒衍自齊徃劇辛自趙徃士\n　爭湊燕燕王弔死問生與百姓同其甘苦二十八\n　年國殷冨士卒樂佚輕戰於是遂以樂毅爲上將\n　軍與秦楚三晋合謀以伐齊齊兵敗閔王出走於\n　外燕兵獨追北入至臨淄盡取齊寳燒其宫室宗\n　廟齊城之不下者唯獨莒即墨\n\n客謂燕王曰齊南破楚西屈秦用韓魏之兵燕\n　趙之衆猶鞭筴也使齊北靣伐燕即雖五\n　燕弗能當王何不隂出使散游士頓齊兵\n敝其衆使世世無患燕王曰假寡人五年寡\n　人得其志矣蘇子曰請假王十年燕王說奉蘇子\n　車十五乗南使於齊謂齊王曰齊南\n　破楚西屈秦用韓魏之兵燕趙之衆猶鞭筴也臣\n　聞當世之舉王必誅暴正亂舉\n　無道攻不義今宋王射天笞地鑄諸侯\n　之象使侍屏匽\n展\n　其臂彈其鼻此天下之無道不義而王不伐王名\n　終不成且夫宋\n　中國膏腴之地鄰民之所處也與其得\n　百里於燕不如得十里於宋伐之名則義實則利\n　王何爲弗爲齊王曰善遂興兵伐宋三覆宋宋遂\n　舉燕王聞之絶交於齊率天下之兵以伐齊大戰\n　一小戰再頓齊國成其名故曰因其強而強之乃\n　可折也因其廣而廣之乃可缺也\n\n齊伐宋宋急蘇代乃遺燕昭王書曰夫列在\n萬乗而寄質於齊名卑而權輕奉\n秦齊助之伐宋民勞而實費破\n宋殘楚淮北\n肥大齊讎強而國弱也此三者皆\n國之大敗也而足下行之將欲以除害取信於齊\n　也而齊未加信於足下而忌燕也愈甚矣\n然則足下之事齊也失所爲矣夫民勞而實費又\n無尺寸之功破宋肥讎而世負其禍矣足下\n　以宋加淮北強萬乗之國也\n　而齊并之是益一齊也北夷\n方七百里加之以魯衛\n此所謂強萬乗之國也而齊并之是益二齊也\n　夫一齊之強而燕猶不能支也今乃以三齊臨燕\n　其禍必大矣雖然臣聞智者之舉事也轉禍而爲\n　福因敗而成功者也齊人紫敗素也\n　而賈十倍越王勾踐棲於會稽而後殘呉霸天下\n　此皆轉禍而爲福因敗而爲功者也今王若欲轉\n　禍而爲福因敗而爲功乎則莫如遥霸齊而厚尊\n　之使之盟於周室盡焚天下\n　之秦符約曰夫上計破秦其次長賔客秦秦挾賔\n　客以待破\n秦王\n　必患之秦五世以結諸侯今爲齊下秦王之志苟\n　得窮齊不憚以一國都爲功然而王何不\n　使布衣之人以窮齊之說說秦謂秦王曰燕趙破\n　宋肥齊尊齊而爲之下者燕趙非利之也弗利而\n　勢爲之者何也以不信秦王也今王何不使可以\n　信者接收燕趙令涇陽君若髙陵君\n　先於燕趙秦有變因以爲質則燕趙信秦矣\n　秦爲西帝趙爲中帝燕爲北帝立爲三帝而令諸\n　侯韓魏不聽則秦伐之齊不聽則燕趙伐之天下\n　孰敢不聽天下服聽因驅韓魏以攻齊曰必反宋\n　地而歸楚之淮北夫反宋地而歸楚之淮北燕趙\n　之所同利也並立三帝燕趙之所同願也夫實得\n　所利名得所願則燕趙之棄齊也猶釋敝躧\n今\n　王之不收燕趙則齊霸必成矣諸侯戴齊而王獨\n　弗從也是國伐也諸侯戴齊而王從之是名\n　卑也王不收燕趙名卑而國危王收燕趙名尊而\n　國寜夫去尊寧而就卑危智者不爲也秦王聞若\n　說也必如刺心然則王何不\n　務使智士以若此言說秦秦伐齊必矣夫取秦上\n　交也伐齊正利也尊上交務正利聖王之事也燕\n　昭王善其書曰先人嘗有德蘇氏子之之亂\n　而蘇氏去燕燕欲報讎仇於齊非蘇氏莫可乃召\n蘇氏\n\n復善待之與謀伐齊竟破齊閔\n王出走\n蘇代謂燕昭王曰今有人於此孝如曾參孝已信如\n尾生髙廉如鮑焦史鰌兼此三行以事王奚\n　如王曰如是足矣對曰足下以爲足則臣不事足\n　下矣臣且處無爲之事歸耕乎周之上地耕而食\n　之織而衣之王曰何故也對曰孝如曾參孝已則\n　不過養其親耳信如尾生髙則不過不欺人耳廉\n　如鮑焦史鰌則不過不竊人之財耳今臣爲進取\n　者也臣以爲廉不與身俱逹義不與生俱\n　立仁義者自完之道也非進取之術也王曰自憂\n　不足乎對曰以自憂爲足則秦\n　不出殽塞齊不出營丘楚不出䟽章三王代位\n　五伯改政皆以不自憂故也若自憂而足則臣亦\n　周之負籠耳何爲煩大王之廷邪昔者\n　楚取章武諸侯北面而朝秦取西山諸侯西\n　面而朝曩者使燕母去周室之上\n則諸侯不爲别駕而朝矣\n臣聞之善爲事者先量其國之大小而\n　揆其兵之強弱故功可成而名可立也不能\n　爲事者不先量其國之大小不揆其兵之強弱故\n　功不可成而名不可立也今主有東嚮伐齊之心\n　而愚臣知之王曰子何以知之對曰矜㦸砥劔\n登丘東嚮而歎是以愚臣知之\n　今夫烏獲舉千鈞之重行年八十而求扶持故齊\n　雖強國也西勞於宋南罷於楚則齊軍可敗而河\n　間可取燕王曰善吾請拜子爲上卿奉子車百乗\n　子以此爲寡人東游於齊何如對曰足下以\n　愛之故與何不與愛子與諸舅叔\n　父負床之孫不得而乃\n　以與無能之臣何也王之論臣何如人哉今臣之\n　所以事足下者忠信也恐以忠信之故見罪於左\n　右王曰安有爲人臣盡其力竭其能而得罪者乎\n　對曰臣請爲王譬昔周之上地甞有之其丈夫宦\n　三年不歸其妻愛人其所愛者曰子之丈夫來則\n　且奈何乎其妻曰勿憂也吾巳爲藥酒而待其來\n　矣已而其丈夫果來於是因令其妾酌藥酒而進\n　之其妾知之半道而立慮曰吾以此飲吾主父則\n　殺吾主父以此事告吾主父則逐吾主母與殺吾\n　主父逐吾主母者寜佯躓而覆之\n於是因佯僵而仆之其妻曰爲子之逺行來之故\n爲羙酒今妾奉而仆之其丈夫不知縳其妾而笞\n　之故妾所以笞者忠信也今臣爲足下使於齊恐\n忠信不諭於左右也臣聞之曰萬乗之主不制於\n人臣十乗之家不制於衆人匹夫徒歩之士不制\n於妻妾而又况於當時之賢主乎臣請行矣願足\n　下之無制於群臣也\n燕王謂蘇代曰寡人甚不喜訑者言也\n蘇代對曰周地賤媒爲其兩譽也之男家曰\n　女羙之女家曰男羙然而周之俗不自爲取妻且\n夫處女無媒老且不嫁舎媒而自衒敝而不售\n順而無敗售而不敝者唯媒而巳矣且事\n非權不立非勢不成夫使人坐受成事者唯訑者\n耳王曰善矣\n\n蘇代謂爲奉陽君說燕於趙以\n　伐齊奉陽君不聽乃入齊惡趙令齊絶於趙齊\n　已絶於趙因之燕謂昭王曰韓爲謂臣曰人告奉\n　陽君曰使齊不信趙者蘇子也令齊王召蜀子\n使不伐宋者蘇子也與齊王謀遁取秦\n　以謀趙者\n蘇子也令齊守趙之質子\n　以甲者又蘇子也請告子以請齊\n果以守\n　趙之質子以甲吾必守子以甲\n其言惡矣雖然王勿\n　患也\n　臣故知入齊之有趙累也出爲之以成所欲\n臣死而齊大惡於趙臣\n　猶生也今齊趙絶可大紛巳持臣非張孟談\n　也使臣也如張孟談也齊趙必有爲\n　智伯者矣奉陽君告朱讙與趙足曰\n齊王使公玉曰\n命說\n曰必不反韓珉今召之矣\n必不任蘇子以事今封而相之必令不\n　合燕今以燕爲上交吾所恃者順也\n今其言\n　變有甚於其父順始與蘇子爲讎見之如知\n　無厲今賢之兩之\n已矣吾無齊矣奉陽君之怒甚矣\n如齊王王之不信趙而小人奉陽君\n　也因是而倍之不以今\n　時大紛之解而復合則後不可奈何也故齊趙之\n　合苟可循也死不足以爲臣患\n\n逃不足以爲耻爲諸侯不足以爲臣榮𬒳\n　髪自漆爲厲不足以爲臣辱\n然而臣有患也臣死而齊趙\n　不循惡交分於臣也\n而後相効是臣\n　之患也若臣死而必相攻也臣必勉之\n　而求死焉堯舜之賢而死禹湯之智而死孟賁之\n　勇而死烏獲之力而死生之物固有不死者乎在\n　必然之物以成所欲王何疑焉臣以\n不若逃而去之臣以韓魏循自齊\n而爲之取秦深結趙以勤之\n知是則近於相攻也臣\n　雖爲之不𥙷累燕\n奉陽君告朱讙曰蘇子怒於燕王之不\n　以吾故弗子相又不子卿也\n殆無燕矣其疑至於此\n故臣雖爲之不累燕\n又不欲王伊尹再逃\n　桀而之湯果與鳴條之\n　戰而以湯爲天子伍子胥逃楚而之呉果與柏\n伯舉之戰而報其父之\n　讎今臣逃而紛齊趙始可著於春秋且舉大事孰\n　不逃桓公之難管仲逃於魯陽虎之難孔子逃於\n　衛張儀逃於楚\n白圭逃於秦望諸相中山也使\n　趙趙刼之求地望諸攻關而出外孫之難薛公\n　釋載逃出於關\n三晉稱以爲好士\n　故舉大事逃不足以爲辱矣卒絶齊於趙趙合於\n　燕以攻齊敗之\n燕昭王且與天下伐齊而有齊人仕於燕者昭王召\n　而謂之曰寡人且與天下伐齊旦暮出令矣子必\n　争之争之而不聽子因去而之齊寡人有時復合\n且以因子而事齊當此之時\n　也燕齊不兩立然而常獨欲有復收之之志若此\n　也\n\n齊魏争燕齊謂燕王曰吾得趙矣魏亦謂燕王曰吾\n得趙矣燕無以决之而未有適予也蘇代謂\n燕相曰臣聞辭卑而幣重者失天下者也辭倨而\n幣薄者得天下者也今魏之辭倨而幣薄燕因合\n於魏魏得燕趙\n齊遂北矣\n蘇代自齊使人謂燕昭王曰臣閒聞\n離齊趙齊趙巳孤矣王何不出\n兵以攻齊臣請爲王弱之燕乃伐齊攻晉\n令人謂閔王曰燕之\n攻齊也欲以復振故地也燕兵在晉\n　而不進則是兵弱而計疑也王何不令蘇子將而\n　應燕乎夫以蘇子之賢將而應弱燕燕破必矣燕\n　破則趙不敢不聽是王破燕而服趙也閔王曰善\n　乃謂蘇子曰燕兵在晉今寡人發兵應之願子爲\n　寡人爲之將對曰臣之於兵何足以當之王其改\n　舉王使臣也是敗王之兵而以臣遺燕也戰\n　不勝不可振也王曰行寡人知子矣蘇子遂\n　將而與燕人戰於晉下齊軍敗燕得甲首二\n　萬人蘇子以其餘兵以守陽城而報於閔王曰王\n　過舉令臣應燕今軍敗亡二萬人臣有斧質之罪\n　請自歸於吏以戮閔王曰此寡人之過也子無以\n　爲罪明曰又使燕攻陽城及狸\n\n又使人謂閔王曰日者齊不勝於晉\n　下此非兵之過齊不幸而燕有天幸也今燕又攻\n陽城及狸是以天幸自爲功也王復使蘇子應之\n蘇子先敗王之兵其後必務以勝報王矣王曰善\n乃復使蘇子蘇子固辭王不聽遂將與燕戰於陽\n城燕人大勝得首三萬齊君臣不親百姓離心燕\n因使樂毅大起兵伐齊破之\n\n蘇代自齊獻書於燕王曰臣之行也固知將有口事\n故獻御書而行曰臣貴於齊燕大夫\n　將不信臣臣賤將輕臣臣用將多望於臣齊\n　有不善將歸罪於臣天下不攻齊將曰善爲\n　齊謀天下攻齊將與齊兼貿貿\n臣臣之所重處重留卯\n也\n王謂臣曰吾必不聽衆口與䜛言吾信汝也猶\n　列眉也\n上可以得用於齊次可以得信於下\n　苟無死女無不爲也以女自信可也與之言\n　曰去燕之齊可也期其於成\n　事而已臣受令以任齊及五年斉數\n　出兵未甞謀燕齊趙之交一合一離燕王\n與齊謀趙則與趙謀齊\n齊之信燕也至\n　於虚北地行其兵今王信田\n　伐與參去疾之言且攻齊使齊犬馬而不\n　言燕\n　今王又使慶令臣曰吾欲用所善王苟欲用\n　所善王欲用之則臣請爲\n　王事之王欲醳臣\n專剸任所善則臣請歸醳\n事臣苟得見則盈願\n\n秦石燕王燕王欲徃蘇代約燕王曰楚得枳\n而囯亡齊得宋而國亡\n齊楚不得以有枳宋事秦者\n　何也是則有功者秦之深讎也秦\n　取天下非行義也暴也秦之行暴正告天下告楚\n　曰蜀地之甲輕舟浮於汶\n乗夏水\n而下江五日而至郢\n　漢中之甲輕舟出於巴乗夏水下漢四\n　日而至五渚\n寡人積甲宛東下隨智者不及謀\n　勇者不及怒寡人如射隼矣\n王乃待天下之攻函谷不亦逺乎楚王爲\n　是之故十七年事秦秦正告韓曰我起乎少曲\n一日而斷\n　太行我起乎冝陽而觸平\n　陽二日而莫不盡繇我\n離兩周而觸鄭五日而國舉\n　韓氏以爲然故事秦秦正告魏曰我舉安邑塞女\n　㦸韓氏太原卷\n\n下軹枳\n道道南陽封冀\n兼包兩周乗夏水浮輕\n　舟強弩在前銛㦸在後决滎口\n\n魏無大梁决白馬之口魏無濟陽决宿胥之口\n魏無虚頓丘\n\n陸攻則擊河内水攻則滅大梁魏以爲\n　然故事秦秦欲攻安邑恐齊據之則以宋委於齊\n　曰宋王無道爲木人以象寡人\n　射其面寡人地絶兵逺不能攻也王苟能破宋有\n　之寡人如自得之巳得安邑塞女㦸因以破宋爲\n　齊罪秦欲攻韓齊恐天下救之則以齊委於\n　天下曰齊人四與寡人約四欺寡人\n　必率天下以攻寡人者三有齊無秦無齊\n　有秦必伐之必亡之巳得冝陽少曲致藺離石\n因以破齊爲天\n　下罪秦欲攻魏重楚則以南陽委於楚\n曰寡人固與韓且絶矣殘均陵\n塞黽隘苟利於楚寡人如自\n　有之魏棄與國而合於秦因以塞黽隘爲楚罪兵\n　困於林中重燕趙以膠東委於燕\n以濟西委於趙巳得講於魏質至\n公子延因犀首攻趙\n兵傷於離石遇敗於馬陵\n　而重魏則以葉蔡委於魏\n已得講於趙則刼魏魏不爲割因則\n　使太后穰侯爲和贏則兼欺舅與母適\n　燕者曰以膠東適趙者曰以\n　濟西適魏者曰以葉蔡適楚者曰以塞鄳阨適齊\n　者曰以宋必令其言如循環用兵\n　如刺蜚\n　母不能知舅不能約龍賈之戰\n岸門之戰\n　封陵之戰\n髙商之\n　戰趙莊之戰秦之所殺三\n　晉之民數百萬今其生者皆死秦之孤也\n西河之外上雒之地三川晉國之禍三晉之半\n秦禍如\n此其大而燕趙之秦者皆以爭事秦說\n其主此臣之所大患燕昭王不行蘇代復重於燕\n燕反約從親如蘇秦時或從或否而天下由此宗\n蘇氏之從約代厲皆以壽死名顯諸侯\n\n燕饑趙將伐之楚使將軍之燕過魏見趙恢趙恢曰\n　使除患無至易於救患伍子胥宫之竒不\n　用燭之武\n\n張孟談受大賞是故謀\n　者皆從事於除患之遺者\n而無先使除患無至者今與\n以百金送公也不如以言公聽吾言\n　而說趙王曰昔者呉伐齊爲其饑也伐齊未必\n　勝也而弱越乗其敝以覇今王之伐燕也亦爲其\n　饑也伐之未必勝而強秦將以兵乗承\n王之西是使弱趙居強呉之處而使\n　強秦處弱越之所以覇也願王之熟計之也使者\n　乃以說趙王趙王大說乃止燕昭王聞之乃封之\n　以地\n趙且伐燕蘇代爲燕謂惠王曰今者臣來過易\n水蚌方出曝而鷸啄其肉蚌合而箝\n其喙鷸曰今日不雨明日不雨即有死蚌蚌\n亦謂鷸曰今日不出明日不出即有死鷸兩者不\n肯相舍漁者得而并擒之\n\n今趙且伐燕燕趙乆相攻以敝大衆臣恐強\n秦之爲漁父也願王熟計之也惠王曰善乃止\n\n　　　惠王\n昌國君樂毅爲燕昭王合五國之兵\n而攻齊下七十餘城盡郡縣\n　之以屬燕王城未下\n而燕昭王死惠王即位\n　用齊人反間疑樂毅而使騎刼代之將樂毅奔趙\n　趙封以爲望諸君\n齊曰單詐騎刼卒敗燕軍復收七十餘城\n　以復齊燕王悔懼趙用樂毅乗承燕\n　之敝以伐燕燕王乃使人讓樂毅且謝之曰先王\n　舉國而委將軍將軍爲燕破齊報先王之讎天下\n　莫不振動寡人豈敢一日而忘將軍之功哉㑹先\n　王棄群臣寡人新即位左右誤寡人寡人之使騎\n　刼代將軍爲將軍乆暴露於外故召將軍且\n　休計事將軍過聽以與寡人有隙郄遂\n　捐燕而歸趙將軍自爲計則可矣而亦何以報先\n　王之所以遇將軍之意乎\n望諸君乃使人獻書報燕王曰\n　臣不佞不能奉承先王之教以順左右之心恐抵\n　斧質之罪以傷先王之明而又害於足下之義\n故遁逃奔趙自負以不肖之罪故\n　不敢爲辭說今王使使者数之罪臣恐侍御者之\n　不察先王之所以畜幸臣之理而又不\n　白於臣之所以事先王之心故敢以書對臣\n　聞賢聖之君不以禄私其親功多者授之不以官\n　隨其愛能當者處之故察能而授官者成功之君\n　也論行而結交者立名之士也臣以所學者觀之\n　先王之舉錯有髙丗之心故假節於魏王\n\n而以身得察於燕\n先王過舉擢之乎賔客之中\n　而立之乎群臣之上不謀於父兄而使臣爲亞卿\n臣自以爲奉令承教可以幸無罪矣故受命\n　而不辭先王命之曰我有積怨深怒於齊不量輕\n　弱而欲以齊爲事臣對曰天齊覇國之餘教而驟\n　勝之遺事也閑於兵甲習於戰攻王若欲攻之則\n　必舉天下而圖之舉天下而圖之莫徑勁\n　徑於結趙矣且又淮北宋地楚魏之所同願也\n趙若許約楚趙宋盡力\n四國攻之\n　齊可大破也先王曰善臣乃口受令具符節南使\n　臣於趙顧反命起兵隨而攻齊以天之\n　道先王之靈河北之地隨先王舉而有之於濟上\n　濟上之軍奉令擊齊大勝之輕卒銳兵長驅至國\n　齊王逃遁走莒僅㕥身免珠玉財寳車甲珍器\n　盡收入燕大吕陳於元英\n故鼎反乎暦室\n\n齊器設於寕臺薊丘\n植於汶篁\n\n　自五伯以来功未有及先王者也先王以為順于\n　其志以臣為不頓命故裂地而\n　封之使之得比乎小國諸侯臣不佞自\n　以為奉令承教可以幸無罪矣故受命而弗辭臣\n　聞賢明之君功立而不廢故著於春秋蚤知之士\n名成而不毁故稱於後丗若先王之報怨\n　雪耻夷萬乗之强國收八百歲之蓄積及\n　至棄群臣之日遺令詔後嗣之餘義執政任事之\n　臣所以能循法令順庶孽者\n　施及萌隷皆可以教於後丗臣聞善作者不\n　必善成善始者不必善終昔者伍子胥說聽乎闔\n　閭故呉王逺迹至於郢夫差弗是也賜之\n　鴟夷而浮之江\n故呉王夫差不悮先論之可以立\n　功故沉子胥而弗悔子胥不蚤見主之不同量故\n　入江而不改\n　夫免身全功以明先王之迹者臣之上計也離毁\n　辱之非墮先王之名者臣之所大\n　恐也臨不測之罪以幸爲利者義之所不敢出也\n　臣聞古之君子交絶不出惡聲\n　忠臣之去也不㓗其名臣雖不佞乎\n數奉教於君子矣恐侍御者之親左右之\n　說而不察䟽逺之行也故敢以書報惟君之留意\n　焉\n\n張丑爲質於燕\n燕王𣣔殺之走且出境境吏得丑丑曰燕王所\n爲將殺我者人有言我有寳珠也王𣣔得之今我\n　巳亡之矣而燕王不我信今子且致我我且言子\n　之奪我珠而吞之燕王必當殺子刳子腹及\n子之膓矣夫𣣔得之君不可說以利吾要\n　且死子膓亦且寸絶境吏恐而赦之\n\n　　　王喜\n燕王喜使栗腹以百金爲趙孝成王壽酒三日反報\n　曰趙民其壯者皆死於長平其孤未壯可伐也王\n　乃召昌國君樂間\n而問曰何如對曰趙四逹之國也其民皆習\n　於兵不可與戰王曰吾以倍攻之可乎曰不可曰\n　以三可乎曰不可王大怒左右皆以爲趙可伐遽\n　起六十萬以攻趙令栗腹以四十萬攻鄗使慶秦\n以二十萬攻代趙使廉頗以八\n　萬遇栗腹於鄗使樂乗以五萬遇慶秦於代\n　燕人大敗樂間入趙燕王\n　以書且謝焉曰寡人不佞不能奉順君意故君捐\n　國而去則寡人之不肖明矣敢端其願\n而君不肯聽故使使者陳愚意君試論之語曰\n　仁不輕絶智不輕怨君之於先王也丗之所明知\n　也寡人望有非則君掩盖之不虞\n　君之明罪之也望有過則君教誨之不虞君\n　之明棄之也且寡人之罪國人莫不知天下莫不\n　聞君微出明怨以棄寡人\n　寡人必有罪矣雖然恐君之未盡厚也諺曰厚者\n　不毀人以自益也仁者不危人以要名\n故掩人之邪者厚人之行也救人之過者仁\n　者之道也丗有掩寡人之邪救寡人之過非君孰\n恐望之今君厚受位於先王\n　以成尊輕棄寡人以快心則掩邪救過難得於君\n　矣且世有薄而故厚施行有失而故\n　惠用今使寡人任不\n　肖之罪而君有失厚之累於爲君擇之也\n無所取之國之有封疆家之有垣\n　墻所以合好掩惡也室不能相和出語鄰\n　家未爲通計也怨惡未見而明棄之未爲盡厚也\n　寡人雖不肖乎未如殷紂之亂也君雖不得意乎\n　未如商容箕子之累也然則不内盖寡人而\n　明怨於外恐其適足以傷於髙而薄於行也非然\n　也苟可以明君之義成君之髙雖任惡名\n不難受也本欲以爲明寡人之薄而君不得厚\n　揚寡人之辱而君不得榮此一舉而兩失也義者\n　不虧人以自益况傷人以自損乎君無以寡人不\n　肖累徃事之羙昔者柳下惠吏於魯三黜而不去\n　或謂之曰可以去柳下惠曰苟與人之異惡徃而\n　不黜乎猶且黜乎寜於故國爾柳下\n　惠不以三黜自累故前業不忘不以去爲心故逺\n　近無議今寡人之罪國人未知而議寡人者徧天\n　下語曰論不脩心議\n　不累物仁不輕絶智不簡功簡棄大功\n　者輟也輕絶厚利者怨也輟而棄之怨而累\n　之宜在逺者不望之乎君也今以寡人無\n　罪君豈怨之乎願君捐怨追惟先王復以教寡人\n　意君曰余且慝心以成而過不顧\n　先王以明而惡使寡人進不得脩功退不得改過\n　君之所揣也唯君圖之此寡人之愚意也\n　敬以書謁之樂間乗怨不用其計二人卒留趙不\n　報\n\n秦并趙北向迎燕燕王聞之使人賀秦王\n使者過趙趙王繋之使者曰秦趙爲一而天\n　下服矣燕兹之所以受命於趙者爲\n秦也今臣使秦而趙繫之是秦趙\n有隙秦趙有隙天下必不服而燕不\n受命矣且臣之使秦無妨於趙之伐燕也趙王以\n爲然而遣之使者見秦王曰燕王竊聞秦并趙燕\n　王使使者賀千金秦王曰夫燕無道吾使趙有之\n　子何賀使者曰臣聞全趙之時南隣爲秦北下曲\n　陽爲燕趙廣三百里而與秦相距五十餘\n　年矣所以不能反勝秦者國\n　小而地無所取今王使趙北并燕燕趙同\n　力必不復受命於秦矣臣竊爲王患之秦王以\n爲然起兵而救燕\n燕太子丹質於秦亡歸見秦且㓕六國兵已臨易水\n　恐其禍至太子丹患之謂其太傅鞠武曰\n燕秦不兩立願太傅幸而圖之武\n　對曰秦地遍天下威脅韓魏趙氏則易水以北未\n　有所定也奈何以見陵之怨欲批其\n　逆鱗哉\n太子曰然則何由太傅曰請\n　入圖之居之有間樊將軍亡秦之燕\n　太子客之太傅鞠武諌曰不可夫秦王\n　之暴而積怨於燕足爲寒心\n又况聞樊將軍之在乎是謂以\n委肉當餓虎之蹊禍必不振矣雖有\n　管晏不能爲之謀也願太子急遣樊將軍入匈奴\n　以㓕口請西約三晉南連齊楚北講於單于然後\n　乃可圖也太子丹曰太傅之計曠日彌乆心惽然\n　恐不能須臾且非獨於此也夫\n　樊將軍困窮於天下歸身於丹丹終不迫於強秦\n　而棄所哀憐之交置之匈奴是丹命固卒之時也\n願太傅更慮之鞠武曰燕有田\n　光先生者其智深而慮沉可\n　與之謀也太子曰願因太傳交於田先生可乎鞠\n　武曰敬諾出見田光道太子曰願圖國事於\n　先生田光曰敬奉教乃造焉太子跪而逢迎却行\n　爲道跪而拂席田先生坐定左右無人太子\n　避席而請曰燕秦不兩立願先生留意也田光曰\n　臣聞騏驥盛壯之時一日而馳千里至其衰也駑\n　馬先之今太子聞光壮盛之時不知吾精已消亡\n　矣雖然光不敢以乏國事也所善荆軻\n　可使也太子曰願因先生得願交荆軻可乎\n　田光曰敬諾則起趨出太子送之\n　至門戒曰丹所報先生所言者國大事也願先生\n　勿泄也田光俛而笑曰諾\n僂行見荆軻曰\n　光與子相善燕國莫不知今太子聞光壯盛之時\n　不知吾形巳不逮也幸而教之曰燕秦不兩立願\n　先生留意也光竊不自外言足下於太子\n　願足下過太子於宫荆軻曰謹奉教田光曰光聞\n　長者爲行不使人疑之今太子約光曰\n　所言者國大事也願先生勿泄也是太子疑光也\n　夫爲行而使人疑之非節俠士也\n欲自殺以激荆軻\n　曰願足下急過太子言光巳死明不言也遂自剄\n　而死軻見太子言田光已死致光之言\n太子再拜而跪膝下行\n　流涕有頃而後言曰丹所請田先生不言者欲以\n　成大事之謀今田先生以死明不泄言豈丹之心\n　哉荆軻坐定太子避席頓首曰田先生不知丹不\n　肖使得至前願有所道此天之所以哀燕而不棄\n　其孤也\n今秦有貪利之心而欲不可足也非盡\n　天下之地臣海内之王者其意\n　不饜今秦已虜韓王盡納其地又舉兵\n　南伐楚北臨趙王翦數十萬之衆距漳鄴而李信\n　出太原雲中趙不支秦必入臣入臣則\n　禍至燕燕小弱數困於兵今計舉國不足以當秦\n　諸侯服秦莫敢合從丹之私計愚以爲誠得天下\n　之勇士使於秦闚以重利秦王貪\n　其贄必得所願矣誠得刼秦王使悉反諸侯之侵\n　地若曹沫之與齊桓公則大善矣則不可因而刺\n　殺之彼大將擅兵於外而内有大亂則君臣相疑\n　以其間諸侯得合從其償秦必矣\n　此丹之上願不知所以委命唯荆卿\n　留意焉乆之荆軻曰此國之大事也臣駑下恐不\n　足任使太子前頓首固請無讓然後許諾於是尊\n　荆軻爲上卿舎上舎太子日造門下供太牢具異\n　物間進車騎羙女恣荆軻所欲以順適其意乆之\n　荆卿未有行意秦將王翦破趙虜趙王遷盡\n　收其地進兵北略地至燕南界太子丹恐懼\n　乃請荆卿曰秦兵旦暮渡易水則雖欲長侍足下\n　豈可得哉荆卿曰㣲太子言臣願得謁之今行而\n　無信則秦未可親也夫今樊將軍秦王購之\n　金千斤邑萬家誠得樊將軍首與燕督亢之地圖\n\n獻秦王秦王必說見\n　臣臣乃得有以報太子太子曰樊將軍以窮困來\n　歸丹丹不忍以己之私而傷長者之意願足下更\n　慮之荆軻知太子不忍乃遂私見樊於期曰\n　秦之遇將軍可謂深矣父母宗族皆爲戮没今聞\n　購將軍之首金千斤邑萬家將奈何樊將軍仰天\n　太息流涕曰吾毎念常痛於骨髓顧計不知所出\n　耳軻曰今有一言可以解燕國之患而報將軍之\n　仇者何如樊於期乃前曰奈何軻曰\n　願得將軍之首以獻秦王秦王必喜而善見臣臣\n　左手把其袖右手揕其􁔿\n然則將軍之仇報而燕國見陵之\n　耻除矣將軍豈有意乎樊於期偏袒扼腕而進曰\n　此臣之日夜切齒腐心\n乃今得聞教遂自刎太子聞之馳\n　徃伏屍而哭極哀旣已無可奈何乃遂盛樊於期\n　之首函封之於是太子預求天下之利匕首得趙\n　人徐夫人匕首取之百金使工\n　以藥淬之\n以試人\n　血濡縷人無不立死者乃爲裝道荆\n　軻燕國有勇士秦武陽年十三殺人人不敢牾\n悟視乃令秦武陽爲副荆\n　軻有所待欲與俱其人居逺未來而爲留待頃之\n　未發太子遲之疑其改悔乃復請之曰日已盡矣\n　荆卿豈無意哉丹請先遣秦武陽荆軻怒叱太子\n　曰今日徃而不反者竪子也今提一匕首入不測\n　之強秦僕所以留者待吾客與俱今太子遲之請\n　辭决矣遂發太子賔客知其事者皆白衣冠以送\n　之至易水上旣祖\n取道髙漸離擊\n　筑荆軻和而歌爲變徴之聲\n\n士皆垂淚涕泣又前而爲歌曰風蕭蕭兮易\n　水寒壯士一去兮不復還復爲羽聲忼慷\n士皆瞋目髪盡上\n　衝冠於是荆軻遂就車而去終已不顧旣至秦持\n　千金之資幣物厚遺秦王寵臣中庻子䝉嘉\n嘉爲先言於秦王\n　曰燕王誠振怖大王之威不敢興兵以逆\n　軍吏願舉國爲内臣比諸侯之列給貢\n　職如郡縣而得奉守先王之宗廟恐懼不敢自陳\n　謹斬樊於期頭及獻燕督亢之地圗凾封燕王拜\n　送于庭使使以聞大王唯大王命之秦王聞之大\n　喜乃朝服設九賔\n\n見燕使者咸陽宫\n荆\n　軻奉樊於期之頭函而秦武陽奉地圖匣以次進\n　至陛秦武陽色變振恐群臣恠之荆軻顧笑\n　武陽前爲謝曰北蠻夷之鄙人未甞見天\n　子故振慴願大王少假借之使得畢使於前\n　秦王謂軻起取武陽所持圖軻旣取圖奉之秦王\n　發圖圖窮而匕首見因左手把秦王之䄂而右手\n　持匕首揕之未至身秦王驚自引而起䄂絶拔劒\n　劒長撡其室\n時惶急劒堅\n　故不可立抜荆軻逐秦王秦王環柱而走群臣驚\n　愕卒起不意盡失其度而秦法群\n　臣侍殿上者不得持尺寸之兵諸郎中執兵皆陳\n　於殿下非有詔不得上方急時不及召下兵以故\n　荆軻逐秦王而卒惶急無以擊軻而乃以手共搏\n　之是時侍醫夏無且以其所奉藥囊提荆軻\n秦王方環柱走卒\n　惶急不知所為左右乃曰王負劒王負劒遂㧞以\n　擊荆軻㫁其左股荆軻廢乃引其匕首以提\n擿\n秦王不中中柱秦王復擊軻軻𬒳八創軻自\n　知事不就倚柱而笑箕踞以罵\n曰事所以不成者乃欲以生刼之必得約契\n以報太子也左右既前斬荆軻秦王目眩良\n　乆已而論功賞群臣及當坐者各有差而賜\n　夏無且黄金二百鎰曰無且愛我乃以藥囊提荆\n　軻也於是秦大怒燕益發兵詣趙詔王翦軍以伐\n　燕十月而㧞燕蘇城燕王喜太子丹等皆\n　率其精兵東保於遼東秦將李信追擊燕王王急\n　用代王嘉計殺太子丹欲獻之秦秦復進兵攻之\n　五歲而卒㓕燕國而虜燕王喜秦兼\n　天下其後荆軻客髙漸離以擊筑見秦皇帝而以\n　筑擊秦皇帝為燕報仇不中而死\n\n　　　　　凡三十一章\n"}
{"id": "KR2e0003_010", "series": "KR2e0003", "text": "　　　　　　　　縉　雲　彪　校註\n　　　　　　　　東陽　呉　師道　重校\n　　宋\n　　　景公\n\n公輸般爲楚設\n　機\n將以攻宋墨子聞之百舍重繭\n\n徃見公輸般謂之曰吾自宋聞子吾欲\n　藉子殺王\n公輸般曰吾義固不殺王墨子曰聞公爲\n　雲梯將以攻宋宋何罪之有義不殺王而\n　攻國是不殺少而殺衆敢問攻宋何義也公輸般\n　服焉請見之王黒子見楚王曰今\n　有人於此舍其文軒鄰有敝輿\n　而欲竊之舍其錦繡鄰有䄈褐\n\n而𣣔竊之\n　舎其梁肉鄰有糟糠而𣣔竊之此爲何若人也王\n　曰必爲有竊疾矣黑子曰荆之地方五千里\n　宋方五百里此猶文軒之與敝輿也荆有雲夢犀\n　兕麋鹿盈之江漢魚鼈黿鼉爲天下饒宋所謂無\n　雉兎鮒魚者也此猶粱肉之\n　與糟糠也荆有長松文􁅋楩楠豫章\n宋無長木此猶\n　錦繡之與短楬也臣悪以王吏之攻\n宋爲與此同類也王曰善㦲請無攻宋\n\n梁王伐邯鄲而徴師於宋宋君使使者請於趙\n　王曰夫梁兵勁而權重今徴師於敝邑敝\n　邑不從則恐危社稷若扶梁伐趙以害趙國\n　則寡人不忍也願王之有以命敝邑趙王曰然夫\n　宋之不如梁也寡人知之矣弱\n　趙以強梁宋必不利也則吾何\n　以告子而可乎使者曰臣請受\n　邊城徐其攻而\n　留其日以待下吏之有城而已趙王\n　曰善宋人因遂舉兵入趙境而圍一城焉梁王甚\n　說曰宋人助我攻矣趙王亦曰宋\n　人止於此矣故兵退難觧徳施於梁而無怨於趙\n　故名有所加而實有所歸\n\n謂大尹\n曰君日\n長矣自知政則公無事公不如令楚賀\n　君之孝則君不奪太后之事矣則公常用宋\n矣\n宋與楚爲兄弟齊攻宋楚王言救宋宋因賣椘重\n　以求講於齊齊不聽蘇秦爲宋謂齊相曰\n　不如與之以明宋之賣資楚重\n　於齊也楚怒必絶於宋而事齊齊楚合\n則政宋易矣\n　　　剔成\n\n齊攻宋宋使臧子索救於荆荆王大說許救甚勸\n臧子憂而反其御曰索救而得有憂色何\n也臧子曰宋小而齊大夫救於小宋而惡於大齊\n此王之所憂也而荆王說甚必以堅我我堅而齊\n敝荆之利也臧子乃歸齊王果㧞宋五城而荆\n王不至\n\n　　君偃\n\n宋康王之時\n有雀生􁑶\n\n於城之陬使吏占之曰小而生巨\n　必霸天下\n康王大喜於是滅滕\n伐薛取淮北\n　之地乃愈自信欲霸之速成故射天笞地斬社稷\n　而焚㓕之曰威服天下鬼神罵國老諌臣曰\n爲無顔之冠\n以示勇剖傴之背鍥朝渉\n　之脛而國人大駭齊聞而伐之民散城不\n　守王乃逃倪侯之館遂得而死\n見祥而不爲祥反爲禍\n\n　　　　　凡六章\n　　衛\n　　　靈公\n衛靈公近癰疽彌子瑕\n二人者專君之勢以蔽左右復\n塗偵\n謂君曰昔曰臣夣見君君曰子何\n夣曰夣見竈君君忿然作色曰吾聞夣見人君者\n夣見日今子曰夣見竈君而言君也有說則可無\n說則死對曰日并燭天下者也一物不能蔽也若\n竈則不然前之人煬\n則後之人無從見也今臣疑人之有煬於君\n者也是以夣見竈君君曰善於是因廢癰疽彌子\n瑕而立司空㣘\n　　悼公\n\n犀首\n\n　伐黄過衛使人謂衛君\n\n曰敝邑之師過大國之郊曽無一介\n　之使以存之乎敢請其罪今黄城將下矣已將移\n　兵造大國之城下衛君懼束組三百緄\n\n黄金三百鎰以隨使者南文子止之曰是\n　勝黄城必不敢來不勝亦不敢來是勝黄城則功\n　大名羙内臨其倫夫在中者\n惡臨議其事䝉大名挾成功坐御\n以待中之議犀首雖愚必不爲也是不\n勝黄城破心而走歸恐不免於罪矣彼安\n敢攻衛以重其不勝之罪哉果勝黄城帥師而歸\n遂不敢過衛\n智伯欲伐衛遺衛君野馬四百璧一\n衛君大說群臣皆賀南文子有憂色衛君曰大國\n大懽而子有憂色何文子曰無功之賞無力之禮\n不可不察也野馬四百璧一此小國之禮\n而大國致之君其圖之衛君以其言告邊境\n智伯果起兵而襲衛至境而反曰衛有賢人先知\n　吾謀也\n智伯欲襲衛乃佯亡其太子使奔衛南文子曰太子\n顔爲君子也甚愛而有寵非有大罪而\n亡必有故使人迎之於境曰車過五乗慎勿納也\n　智伯聞之乃止\n\n　　　嗣君\n秦攻衛之蒲\n\n胡衍謂樗里疾曰公\n　之伐蒲以爲秦乎以爲魏乎爲魏則善爲秦則不\n　頼矣衛所以爲衛者以有蒲也今蒲入於魏\n衛必折於魏\n魏亡西河之外\n而弗能\n取者弱也今并衛於魏魏必強魏強之日\n　西河之外必危且秦王亦將觀公之事害秦以\n　善害魏秦王必怨公樗里疾曰柰何\n　胡衍曰公釋蒲勿攻臣請爲公入戒蒲守\n　以德衛君樗里疾曰善胡衍因入蒲謂其守曰樗\n　里子知蒲之病也其言曰吾必取蒲今臣能使釋\n蒲勿攻蒲守再拜因効金三百鎰溢焉\n曰秦兵誠去請厚子於衛君胡衍取金於蒲以自\n重於衛樗里子亦得三百金而歸又以德衛君也\n\n衛使客事魏三年不得見衛客患之乃見梧下先生\n許之以百\n金梧下先生曰諾乃見魏王曰臣聞秦岀\n入兵未知其所之秦魏交而\n　不脩之日乆矣願王專博事秦無有\n他計魏王曰諾客趨出至郎門而反\n曰\n臣恐王事秦之晚王曰何也先生曰夫人於事\n　巳者過急於事人者過緩今王緩於事已者\n　安能急於事人奚以知之衛客曰事王三\n年不得見臣以是知王緩也魏王趨見衛客\n\n衛嗣君時胥靡\n\n逃之魏衛\n贖之百金不與乃請以左氏群臣諌曰\n　以百金之地贖一胥靡無乃不可乎君曰治無小\n　亂無大教化喻於民三百之城足以為治\n民無廉耻雖有十左氏將何以用之\n\n衛嗣君病冨術謂殷順且曰\n子聽吾言也以說君勿益損也\n君必善子人生之所行與死之心異始君之所\n　行於丗者食髙麗也所用\n　者緤錯挐薄也群臣盡以為君輕國而好髙\n　麗必無與君言國事者子謂君\n君之所行天下者甚繆緤錯主\n　㫁於國而挐薄輔之自今以徃者公孫氏\n不血食矣\n　君曰善與之相印曰我死子制之嗣君死殷順且\n　以君令相公子期緤錯挐薄之族皆逐之\n　也\n\n衛人迎新婦婦上車問驂馬誰馬也御曰借之新婦\n　謂僕曰拊驂無笞服\n車至門扶教\n　送母曰㓕竈将失火入室見臼曰徙\n　之牖下妨徃來者主人笑之此三言者皆至言也\n　然而不免爲笑者蚤晚之時失也\n\n　　　　　凡九章\n　　中山\n\n中山君饗都士大夫\n\n司馬子期\n\n在焉羊羹不遍司馬子期怒而走扵楚\n說楚王伐中山中山君亡有二人挈\n戈而随其後者中山君顧謂二人子奚為者也二\n人對曰臣有父嘗餓且死君下壺飡臣父\n臣父且死曰中山有事\n　汝必死之故來死君也中山君喟然而仰嘆\n　曰與不期衆少其扵當厄怨不\n　期深淺其扵傷心吾以一杯羊羹亡國\n　以一壺飡得士二人\n\n魏文侯欲殘中山常荘談謂趙桓襄\n\n　子曰魏并中山必無趙矣公何不請公子傾\n　以爲正妻因封之中山是中山復立也\n樂羊爲魏將攻中山其子時在中山中山君烹之作\n羮致於樂羊樂食之古今稱之曰樂羊食　子\n　以自信明害父以求法\n\n犀首立五王\n\n而中山後\n　持齊謂趙魏曰寡人\n　羞與中山並爲王願與大國伐之以廢其王中山\n　聞之大恐召張登而告之曰寡人且王齊謂趙魏\n　曰羞與寡人並爲王而𣣔伐寡人恐亡其國不在\n　索王非子莫能吾救登對曰君爲\n　臣多車重幣臣請見田嬰中山君遣之齊見嬰子\n　曰臣聞君欲廢中山之王將與趙魏伐之過矣以\n　中山之小而三國伐之中山雖益廢王\n猶且聽也且中山恐必爲趙魏廢其王而務\n　附焉是君爲趙魏驅羊也\n非齊之利也豈若中山廢其王而事\n　齊哉田嬰曰柰何張登曰今君召中山與之遇而\n　許之王中山必喜而絶趙魏趙魏怒而攻中山中\n　山急而爲君難其王則中山必恐爲君\n　廢王事齊彼患亡其國是君\n　廢其王而立其國賢於爲趙魏驅羊也田嬰曰諾\n　張丑曰不可臣聞之同欲者相憎同憂者相親今\n　五國相與王也負海不與焉\n此是欲皆在爲王而憂在負海今召\n　中山與之遇而許之王是奪四五\n國而益負海也\n致中山而塞四五國四五國寒心必先與之王而故\n　親之是君臨中山而失四五國也且張登之爲人也\n　善以微計薦中山之君乆矣難信以爲利田\n　嬰不聽果召中山君而許之王張登因謂趙魏曰\n　齊欲伐河東何以知之齊羞與中山並\n　之爲王甚矣今召中山與之遇而許之王是欲用\n　其兵也豈若令大國先與之王以止其遇哉趙魏\n　許諾果與中山王而親之中山果絶齊而從趙魏\n中山與燕趙爲王齊閉関不通中山之使其言曰我\n萬乗之國也中山百乗之國也何侔名\n　於我欲割平邑\n以賂燕趙出兵以攻中山藍諸君\n患之\n　張登謂藍諸君曰公何患於齊藍諸君曰齊強萬\n　乗之國耻與中山侔名不憚割地以賂燕趙出兵\n　以攻中山燕趙好倍而貪地\n　吾恐其不吾㩀也大者危國次者廢王柰何吾弗\n　患也張登曰請令燕趙固輔中山而成其\n　王事遂定公欲之乎藍諸君曰此所欲也曰請以\n　公為齊王而登試說公可乃行之藍諸君曰願\n　聞其說登曰王之所以不憚割地以賂燕趙出兵\n　以攻中山者其實欲廢中山之王也王曰然然則\n　王之為費且危夫割地以賂燕趙是強敵也出兵\n　以攻中山首難也王行二者所求中山未\n　必得王如用臣之道地不虧而兵不用中山可廢\n　也王必曰子之道柰何藍諸君曰然則子之道柰\n　何張登曰王發重使使告中山君曰寡人所以閉\n　關不通使者爲中山之獨與燕趙爲王而寡人不\n　與聞焉是以隘之\n王苟舉玉趾以見寡人請亦佐君中山\n　恐燕趙之不已據也今齊之辭云即佐王必遁燕\n　趙與王相見燕趙聞之\n　必怒絶之王亦絶之是中山孤孤何得無廢以此\n　說齊王齊王聽乎藍諸君曰是則必聽矣此所以\n　廢之何在其所以存之矣張豋曰此王所以存者\n　也齊以是辭來因言告燕趙而無徃\n以積厚於燕趙燕趙必曰齊之欲割平邑以\n　賂我者非欲廢中山之王也徒欲以離我於中山\n　而已親之也雖百平邑燕趙必不受也藍諸君曰\n善遣張登徃果以是辭來中山因告燕趙而不徃\n燕趙果俱輔中山而使其王事遂定\n\n司馬喜使趙爲己求相中山公孫弘\n隂知之中山君出司馬喜御公孫弘參乘公孫弘\n　曰爲人臣招大國之威以為己求相於君何如君\n　曰吾食其肉不以分人司馬喜頓首於軾曰臣自\n　知死至矣君曰何也曰臣抵罪君曰行\n　吾知之矣居頃之\n　趙使來爲司馬喜求相中山君大疑公孫弘公孫\n　弘走出\n\n司馬喜三相中山隂簡難之田簡謂司\n　馬喜曰趙使者來屬耳\n獨不可語隂簡之美乎\n趙必請之君與之即公無内難矣君弗與\n趙公因勸君立之以爲正妻隂簡之德公無所窮\n矣果令趙請之君弗與司馬喜曰君弗與趙趙\n　王必大怒大怒則君必危矣然則立以爲妻固\n　無請人之妻不得而怨人者也田簡自爲取使\n可以爲司\n　馬喜可以爲隂簡可以令趙勿請也\n\n隂姬與江姬爭爲后司馬喜謂隂姬公曰事成\n則有土得民不成則恐無身欲成\n之何不見臣乎隂姬公稽首曰誠如\n　君言事何可豫道者司馬喜即奏書\n中山王曰臣聞弱趙強中山中山王說而見之\n　曰願聞弱趙強中山之說司馬喜曰臣願之趙觀\n其地形險阻人民貧冨君臣賢不肖商敵爲資\n未可豫陳也中山王遣之見趙王曰臣聞趙\n　天下善爲音佳麗人之所出也今者臣來至境入\n　都邑觀人民謡俗容貌顔色殊無佳麗好羙\n　者以臣所行多矣周流無所不至未甞見人如中\n　山隂姬者也不知者特以爲神人力\n　言不能及也其容貌顔色固以過絶人矣若其眉\n　目准頞權衡\n犀角偃月彼乃帝王之\n　后非諸侯之姬也趙王意移大說曰吾願請之何\n　如司馬喜曰臣竊見其佳麗口不能無道爾即欲\n　請之是非臣所敢議願王無泄也司馬喜辭去歸\n報中山王曰趙王非賢王也不好道德而好聲色\n　不好仁義而好勇力臣聞其乃欲請所謂隂姬者\n中山王作色不說司馬喜曰趙強國也其請之必\n矣王如不與即社稷危矣與之即爲諸侯笑中山\n　王曰爲將柰何司馬喜曰王立爲后以絶趙王之\n意丗無請后者雖欲得請之鄰國不與也中山王\n遂立以爲后趙王亦無請言也\n\n主父欲伐中山使李疵觀之李疵曰可伐也君弗攻\n　恐後天下主父曰何以對曰中山之君所傾盖與\n　車者而朝窮閭\n　隘巷之士者七十家主父曰是賢君也\n　安可伐李疵曰不然舉士則民務名不存本\n　朝賢則耕者惰而戰士懦若此不\n　亡者未之有也\n\n　　　　凡九章\n　　　　　　　　平江路儒學正徐昭文校勘\n戰國䇿宋衛中山卷第十終\n"}
