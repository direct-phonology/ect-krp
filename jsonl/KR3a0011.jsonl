{"id": "KR3a0011_001", "series": "KR3a0011", "text": "　　　　　　吳　郡　黃　省曾　注\n夫道之本仁義而已矣五典以經之羣籍以\n緯之詠之歌之弦之舞之前鑒既明後復申\n之故古之聖王其於仁義也申重而已篤序\n無彊謂之申鑒聖漢統天惟宗時亮其功格\n宇宙粤有虎臣亂政\n時亦惟荒圯湮\n兹洪軌儀鑒于三代之典王允迪厥徳\n功業有尚天道在爾惟帝茂止\n陟降膚止萬國康止允出兹斯行遠矣立\n天之道曰隂與陽立地之道曰柔與剛立人\n之道曰仁與義\n隂陽以統其精氣剛柔以品其羣形\n仁義以經其事業是為道也\n故凡政之大經法教而已教者陽之化\n也法者隂之符也仁也者慈\n此者也義也者冝此者也禮也者履此者也\n信也者守此者也智也者知此者也是故好\n惡以章之喜怒以涖之哀樂以恤之若乃二\n端不愆五德不離六\n節不悖則三才允序五事交備\n\n百工惟釐庶績咸熈\n天作道皇作極\n臣作輔民作基\n惟先喆王之政一曰承天二\n曰正身三曰任賢四曰恤民五曰明制六曰\n立業承天惟允正身惟常任賢惟固恤民惟\n勤明制惟典立業惟敦是謂政體也致治\n之術先屏四患乃崇五政一曰偽二曰\n私三曰放四曰奢偽亂俗私壞法放越軌奢\n敗制四者不除則政末由行矣俗\n亂則道荒雖天地不得保其性矣\n法壊則世傾雖人主不得守\n其度矣軌越則禮亡雖聖人不得全其道矣\n制敗則欲肆雖四表不能充其求矣是謂四\n患\n\n興農桑以養其生審好惡以正\n其俗宣文教以章其化立武備以秉其威明\n賞罰以統其法是謂五政民不畏死不可懼\n以罪民不樂生不可觀\n以善雖使卨布五教咎繇作士政不行\n焉故在上者先豐民財\n以定其志帝耕籍田后桑蠶宫\n\n國無逰民野無荒業財不虛\n用力不妄加以周民事是謂養生\n君子之所以動天地應神明正萬物而成王\n治者必本乎真實而已故在上者審\n則儀道以定好惡善惡要於\n功罪毁譽效於凖驗聽言責事舉名察實\n無或詐偽以蕩衆心故事無不覈\n物無不切善無不顯惡無不\n彰俗無姦怪民無淫風\n百姓上下睹利害之存乎已\n也故肅恭其心慎脩其行内不忒惑\n外無異望慮其暏去徼倖無罪過不憂懼請\n謁無所聽財賂無所用則民志平矣是\n謂正俗君子以情用小人以刑用\n榮辱者賞罰之精華也故禮教榮辱\n以加君子化其情也桎梏鞭扑以加小人治\n其刑也\n\n君子不犯辱況於刑乎\n小人不忌刑況於辱乎若夫\n中人之倫則刑禮兼焉教化之廢推中人而\n墜於小人之域教化之行引中人而納於君\n子之塗是謂章化小人之情\n緩則驕驕則恣恣則急急則怨怨則畔危則\n謀亂安則思欲非威强無以懲之故在上者\n必有武備以戒不虞以遏宼\n虐安居則寄之内政\n\n有事\n則用之軍旅是謂秉威賞罰政之\n柄也明賞必罰審信慎令賞以勸善罰以懲\n惡人主不妄賞非徒愛其財也賞妄行則善\n不勸矣不妄罰非徒慎其刑也罰\n妄行則惡不懲矣賞不勸謂之止善\n罰不懲謂之縱惡\n在上者能不止下為善不縱下為惡\n則國治矣是謂統法四\n患既蠲五政既立行之以誠守之以\n固簡而不怠䟽而不失無為\n為之使自施之無事事之使自交之\n不肅而治垂拱揖遜\n而海内平矣是謂為政之方也\n惟　六則以立道經一曰中二曰和三曰正\n四曰公五曰誠六曰通以天道作中以地道\n作和以仁德作正以事物作公以身極作誠\n以變數作通是謂道實\n惟恤十難以任賢能一\n曰不知二曰不進三曰不任\n四曰不終五曰以小怨棄大\n德六曰以小過黜大功七曰以小失掩大美\n八曰以姧訐傷忠正九曰以邪說亂正度十\n曰以䜛嫉廢賢能\n是謂十難十難不\n除則賢臣不用用臣不賢則國非其國也\n惟察九風以定國常一曰治二曰衰三曰弱\n四曰乖五曰亂六曰荒七曰叛八曰危九曰\n亡君臣親而有禮百僚和而\n不同讓而不爭勤而不怨無事惟職是司\n此治國之風也禮俗不\n一位職不重小臣䜛嫉庶人作議\n此衰國之風也君好讓\n臣好逸士好遊民好流此\n弱國之風也君臣爭名朝廷爭功士大夫爭\n名庶人爭利此乖國之風也上多欲下多端\n法不定政多門此亂國之風也以侈為\n愽以㐾為髙以濫為通遵禮謂之劬守法謂\n之固此荒國之風也以苛\n為密以利為公以割下為能以附上\n爲忠此叛國之風也上下相䟽內外相蒙\n小臣爭寵大臣爭權\n此危國之風也上不訪下不諫婦\n言用私政行此亡國之風也故上必察\n乎國風也\n惟愼庶獄以昭人情天地之大德曰生\n萬物之大極曰死死者不可以\n生刑者不可以復\n故先王\n之刑也官師以成之\n\n棘槐以斷之\n\n情訊以寛之\n\n朝市\n以共之\n矜哀以恤之刑斯斷樂不舉\n慎之至也刑哉刑哉其慎矣夫\n惟稽五赦以綏民中一曰原心二曰明\n德三曰勸功四曰襃化五曰\n權計凡先王之攸赦必是族也非\n是族焉刑兹無赦\n天子有四時朝以聽政晝以訪問夕以脩令\n四表定矣\n\n問通於道者其守約有一言\n而可常行者恕也\n有一行而可常履者正也恕者仁之術也\n正者義之要也至哉此謂道\n根萬化存焉爾是謂不思而得\n不為而成執之胷心之間而功覆天下也\n\n自天子達於庶人好惡哀樂其脩一也豐約\n勞佚各有其制上\n足以備禮下足以備樂夫是謂大道天下國\n家一體也君為元首臣為股肱\n民為手足下有憂民則上不盡\n樂下有饑民則上不備膳下有寒民則上不\n具服徒跣而垂旒非禮也\n故足寒傷心民寒傷國\n問君以至美之道道民民以至美之物養君\n君降其惠民升其功此無徃\n不復相報之義也故太平備物非極欲也物\n損禮闕非謙約也其數云爾\n問人主有公賦無私求有公用無私費有公\n役無私使有公賜無私惠有公怒無私怨私\n求則下煩而無度是謂傷淸私費則官\n耗而無限是謂傷制私使則民撓擾而\n無節是謂傷義私惠則下虛望而無\n凖是謂傷正私怨則下疑懼而不安\n是謂傷德\n問善治民者治其性也或曰冶金而流去火\n則剛激水而升舍之則降惡乎治曰不去\n其火則常流激而不止則常升故\n大冶之爐可使無剛\n踊水之機可使無降\n\n善立教\n者若兹則終身治矣故凡器可使與顔冉同\n趨投百金於前白刃加其身\n雖巨跖弗敢掇也\n善立\n法者若兹則終身不掇矣故跖可使與伯夷\n同功\n問民由水也濟大川者太上乘舟其次泅\n泅者勞而危乘舟者逸而安虛入水\n則必溺矢以知能治民者泅\n也以道德治民者舟也縱民之情謂之亂絶\n民之情謂之荒曰然則如\n之何曰為之限使勿越也\n為之地亦勿越故水可使不濫不可使無流\n善禁者先禁其身而後人\n不善禁者先禁人而後身善禁之至於不禁\n令亦如之若乃肆情於身而繩\n欲於衆行詐於官而矜實於民求已之所有\n餘奪下之所不足捨已之所易責人之所難\n怨之本也謂\n理之源斯絕矣自上御下猶夫\n釣者焉隱於手應於鈎則可以得\n魚自近御遠猶夫御馬焉和於手而調於銜\n則可以使馬故至道之要不於身非道\n也暏孺子之驅雞也而見御民之方孺子驅\n雞者急則驚緩則滯\n方其北也遽要\n之則折而過南方其南也遽要之則折而過\n北迫則飛疎則放志閑則\n比之流緩而不安則食之\n不驅之驅驅之至者也\n志安則循路而入門\n太上不空市其次不偷竊其次不掠奪上以\n功惠綏民下以財力奉上是\n以上下相與空市則民不與民不與則為巧\n詐而取之謂之偷竊偷竊則民備之備之而\n不得則暴迫而取之謂之掠奪民\n必交爭則禍亂矣\n或曰聖王以天下為樂曰否聖王以天下為\n憂\n天下以聖王為樂\n凡主以天下為樂\n天下以凡主為憂\n聖王屈巳以申天下之樂\n凡主申巳以屈天下之憂申天下之樂\n故樂亦報之屈天下之憂故憂\n亦及之天下之道也\n治世所貴乎位者三一曰逹道於天下二曰\n達恵於民三曰達德於身\n衰世所貴乎位者三一曰以貴\n髙人二曰以富奉身三曰以報肆心\n治世之位真位也衰\n世之位則生災矣苟高人則必損之災也苟\n奉身則必遺之災也苟肆心則必否之災也\n治世之臣所貴乎順者三一曰心順二曰職\n順三曰道順\n治世之順真順也衰世之順生逆也\n體苟順則逆節亂苟順則\n逆忠事苟順則逆道高\n下失序則位輕班級不固則位輕禄\n薄卑寵則位輕官職屢改則位輕遷轉煩瀆\n則位輕黜陟不明則位輕\n待臣不以禮則位輕夫位輕而政\n重者未之有也聖人之大寳曰位輕則\n喪吾寳也\n好惡之不行其俗尚矣嘉守節而輕狹陋疾\n威福而尊權右賤求欲而崇克濟貴求己而\n榮華譽萬物類是已夫心與言言與事參相\n應也好惡毀譽賞罰參相福也六者有失\n則實亂矣守\n實者益榮求已者益達處幽者益明然後民\n知本也\n"}
{"id": "KR3a0011_002", "series": "KR3a0011", "text": "　　　　　　吳　郡　黃　省曾　注\n最凡有二十一首其初二首尚知貴敦也其\n二首有申重可舉者十有九事一曰明考試\n二曰公卿不拘為郡二千石不拘為縣三曰\n置上武之官四曰議州牧五曰生刑而死者\n但加肉刑六曰德刑並用七曰避讎有科八\n曰議禄九曰議專地十曰議錢貨十一曰約\n祀舉重十二曰天人之應十三曰月正聽朝\n十四曰崇内教十五曰備博士十六曰至德\n要道十七曰禁數赦令十八曰正尚主之制\n十九曰復外内注記者\n盤庚遷殷革奢即約\n化\n而裁之與時消息衆寡盈虛不常厥道尚知\n貴敦古今之法也民寡則用易足土廣則物\n易生事簡則業易定厭亂則思治創難則思\n静\n或曰三皇民至敦也其治至清也天性乎曰\n皇民敦秦民弊時也山民樸\n市民玩處也桀紂不易民而\n亂湯武不易民而治政也\n皇民寡寡斯敦皇治純\n純斯淸奚惟性不求無\n益之物不蓄難得之貨節華麗之飾退利進\n之路則民俗淸矣簡小忌去淫祀絶竒怪則\n妋僞息矣致精誠求諸已正大事則神明應\n矣放邪說去淫智抑百家崇聖典則\n道義定矣去浮華舉功實絕末伎同本務則\n事業脩矣\n誰毀誰譽譽其有試者萬事之概量也\n\n以玆舉者試其事處斯\n職者考其績賞罰夫實以惡反之\n人焉飾哉語曰盜跖不能盜田尺寸寸不可\n盜況尺乎夫事驗必若上田之張\n於野也則為私者寡矣若\n亂之墜於澳也則可信者解矣\n故有事考功有\n言考用動則考行靜則考守\n公卿不為郡二千石不為縣未是也\n\n小能其職\n以極登於大故下位競\n大橈其任以墜於下故上位慎\n其鼎覆刑焉何憚於降\n若夫千里之任不\n能充於郡而縣邑之功廢惜矣哉不以過職\n絀則勿降所以優賢也以過職絀則降所以\n懲愆也\n孝武皇帝以四夷未賔寇賊姦宄初置武功\n賞官以寵戰士\n\n若今依此科而崇其制置尚武之\n官以司馬兵法選位秩比博士\n講司馬之典簡蒐狩之事\n\n掌軍功爵賞小統於五校\n\n大統於太尉\n既周時務禮亦\n冝之周之末葉兵革繁矣莫亂於秦民不荒\n殄今國家忘戰日久毎寇難之作民瘁幾盡\n不教民戰是謂棄之信矣\n\n或問曰州牧刺史監察御史三制孰優\n\n曰時制\n而已曰天下不既定其牧乎曰古諸\n侯建家國世位權柄存焉於是置諸侯之賢\n者以牧總其紀綱而已不統其政不御其民\n今郡縣無常權輕不固\n而州牧秉其權重勢異於古\n非所以强榦弱枝也而無益治民之實監\n察御史斯可也若權時之冝則異\n論也\n肉刑古也或曰復之乎曰古者人民盛焉今\n也至寡整衆以威撫寡以寛道也復刑非務\n必也生刑而極死者復之可也\n自古肉刑之除也斬\n右趾者死也惟復肉刑是謂生死而息民\n\n問德刑並用常典也或先或後時冝\n刑教不行勢極也教初\n必簡刑始必略事漸也教化之\n隆莫不興行然後責備刑法之定莫\n不避罪然後求密未可以備謂之虚\n教未可以密謂之峻\n刑虚教傷化峻刑害\n民君子弗由也設必違之教不量民力之未\n能是招民於惡也故謂之傷化\n設必犯之法不度民情之不堪是䧟民於\n罪也故謂之害民莫不興行\n則一毫之善可得而勸也然後教備\n莫不避罪則纎介之惡可得而禁也然\n後刑密\n或問復讎古義也曰縱復讎可乎曰不可\n曰然則如之何曰有縱有禁\n有生有殺制\n之以義斷之以法是謂\n義法並立曰何謂也曰依古復讎之科使父\n讎避諸異州千里兄弟之讎避諸異郡五百\n里從父從兄弟之讎避諸異縣百里\n\n弗避而報者無罪\n避而報之殺\n犯王禁者罪也復讎者義也以\n義報罪從王制順也犯制逆也以逆順生殺\n之凡以公命行止者不為弗避\n或問禄曰古之禄也備漢之禄\n也輕夫禄必稱位一物\n不稱非制也公祿貶則私利生\n私利生則廉者匱而貪者豐也\n夫豐貪生私匱廉貶公是亂也先王重之曰\n禄可増乎曰民家財愆増之冝矣或曰今禄\n如何曰時匱也禄依食食依民參相\n澹\n必也正貪禄省閑冗與\n時消息昭惠恤下損益以度可也\n諸侯不專封富人名田踰限富過公侯是自\n封也大夫不專地人賣買由已是專地也\n\n或曰復井田與曰否\n專地非古也井田非今也\n然則如之何曰耕而勿有以俟制度\n可也\n或問貨曰五銖之制冝矣\n\n曰今廢如之何\n曰海内既平行之\n而已曰錢散矣京畿虚矣其\n勢必積於遠方若果行之則彼以無用之錢\n市吾有用之物是匱近而豐逺也\n曰事勢有不得官之所急者\n榖也牛馬之禁不得出百里之外若其他物\n彼以其錢取之於左用之於右貿遷有無周\n而通之海内一家何患焉\n曰錢寡矣曰錢寡民易矣若錢既\n通而不周於用然後官鑄而𥙷之\n或曰收民之藏錢者輸之官\n牧逺輸之京師然後行之曰事枉而難實者\n欺慢必衆姧偽必作争訟必繁刑殺必深吁\n嗟紛擾之聲章乎天下矣非所以撫遺民成\n緝熈也曰然則收而\n積之與曰通市其可也或曰改\n鑄四銖曰難矣或曰遂\n廢之曰錢實便於事用民樂行之禁之難今\n開難令以絶便事禁民所樂不茂矣\n曰起而行之錢不可如之何\n曰尚之廢之弗得已何憂焉\n\n聖王先成民而後致力於神\n民事未定郡祀有闕不\n爲尤矣必也舉其重而祀之望祀五嶽四瀆\n其神之祀縣有舊常\n\n若今郡祀之而其祀禮物從\n鮮可也\n禮重本示民不偷且昭典物其備物以\n豐年日月之災降異非舊也\n天人之應所由來漸矣故履霜堅氷非一時\n也仲尼之禱非一朝也且日食\n行事或稠或曠一年二交非其常也洪範傳\n云六沴作見若是王都未見之無聞焉爾官\n脩其方而先王之禮保章視祲安宅叙降必\n書雲物爲備故也\n\n太\n史上事無隱焉勿寢可也\n\n天子南面聽天下嚮明而治蓋取諸離\n天\n之道也月正聽朝國家之大事也\n\n冝正其儀以明舊典\n\n古有掌隂陽之禮之官以教後宫\n掌婦學之法婦徳婦言\n婦功\n\n各率其屬而以時御序于王先王禮也宜\n崇其教以先内政覽列圖誦列傳遵典行内\n史執其彤管記善書過考行黜陟以章好惡\n男女正位乎内外正家而天下定矣\n故二儀立\n而大業成君子之道匪闕終日造次必於是\n\n備愽士\n\n廣\n太學而祀孔子焉禮也仲尼作經本一\n而已古今文不同而皆自謂真本經古\n今先師義一而已異家别説不同而皆自謂\n古今仲尼邈而靡質昔先師\n没而無間將誰使折之者秦之滅\n學也書藏於屋壁義絶於朝野\n逮至漢興\n收摭散滯固已無全學矣\n文有磨滅言有楚夏出有\n先後\n或學者先\n意有所借定後進相放彌以滋蔓\n故一源十流天水違行而訟者紛如也\n執不俱是\n比而論之必有可參者焉\n或曰至德要道約爾典籍甚富如而愽之以\n求約也語有之曰有鳥將來張羅待之得鳥\n者一目也今為一目之羅無時得鳥矣\n道雖要也非博無以通矣\n愽其方約其説\n赦令權也或曰有制\n乎曰權無制制其義不制其事巽以行權\n義制也權者反經無事也問其象曰無妄\n之災大過凶其象矣不得已而行之禁其屢\n也\n\n曰絶之乎曰權\n曰冝弗之絶也\n尚主之制非古也釐降二女陶唐之典\n歸妹元吉帝乙之訓\n王姬歸齊宗周之禮\n以隂乗陽違天以婦凌夫違人違天不祥\n違人不義\n\n古者天子諸侯有事必告于廟朝有二史左\n史記言右史記動\n動爲春秋言爲尙書君\n舉必記臧否成敗無不存焉下及士\n庶等各有異咸在載籍或欲顯而\n不得或欲隱而名章得失一朝而榮辱\n千載善人勸焉淫人懼焉故先王重之以嗣\n賞罰以輔法教冝於今者官以其日各書其\n盡則集之於尚書\n若史官使掌典其事不\n書詭常為善惡則書言行足以為法式則書\n立功事則書兵戎動衆則書四夷朝獻則書\n皇后貴人太子拜立則書公主\n大臣拜免則書福淫禍亂則書祥瑞災異則\n書先帝故事有起居注\n日用動靜之節必書焉冝復其式内史\n掌之以紀内事\n"}
{"id": "KR3a0011_003", "series": "KR3a0011", "text": "　　　　　　吳　郡　黃　省曾　注\n或問卜筮曰德斯益否斯損曰何謂也吉而\n濟凶而救之謂益吉而恃凶而怠之謂損\n\n或問曰時羣忌曰此天地之數也非吉凶所\n生也東方主生死者不鮮西方主殺生者不\n寡南方火也居之不燋北方水也蹈之不沈\n\n故甲子昧爽殷滅周興\n\n咸陽之地秦亡漢隆\n\n或問五三之位周應也\n\n龍虎之\n㑹晉祥也\n\n曰官\n府設陳富貴者值之布衣寓焉不符其爵也\n獄犴若居有罪者觸之貞良入焉不受其罰\n也\n或曰然則日月可廢歟曰\n否曰元辰先王所用也\n人承天地故動静焉順\n順其隂陽順其日辰順其度數内有順實外\n有順文文實順理也休徴之符自然應也故\n盜泉朝歌孔墨不由\n惡其名者順其心也苟無其\n實徼福於忌斯成難也\n或曰祈請者誠以接神自然應也\n故精以底之犠\n或問人形有相曰葢有之焉夫神氣形容之\n相包也自然矣貳之於行參之於時相成也\n亦參相敗也其\n數衆矣其變多矣亦有上中下品云爾\n或問神僊之術曰誕哉末之也已矣\n聖人弗學非惡生也終始\n運也\n短長數也運數非人力\n之為也曰亦有僊人乎曰僬僥桂莽産乎異\n俗\n\n就有仙人亦殊類矣\n或問有數百嵗人乎曰力稱烏獲\n捷言羌亥勇期賁育\n聖云仲尼壽稱彭祖\n\n物有俊傑不可誣也\n或問凡壽者必有道非習之功曰夫惟壽則\n惟能用道惟能用道則性壽矣苟非其性也\n脩不至也學必至聖可以盡性壽必用道所\n以盡命\n或曰人有自變化而僊者信乎曰未之前聞\n也然則異也非僊也男化爲女者有矣\n死人復生者有矣\n\n夫豈人之性哉氣數不\n存焉\n或問曰有養性乎曰養性秉中和守之以生\n而已愛親愛德愛力愛神之謂嗇\n否則不宣過則不\n澹故君子節宣其氣勿使有所壅閉滯底昏\n亂百度則生疾\n\n故喜怒哀樂思慮必得其中所\n以養神也寒睻虛盈消息必得其中所以養\n體也善治氣者由禹之治水也若夫導引蓄\n氣歴藏内視\n過則失中可以治疾皆非養性之聖術\n也夫屈者以乎申也蓄者以乎虛也内者以\n乎外也氣冝\n宣而遏之體冝調而矯之神冝平而抑之必\n有失和者矣夫善養性者無常術得其和而\n已矣隣臍二寸謂之關\n\n關者所以關藏呼\n吸之氣以稟授四體也故氣長者\n以關息氣短者其息稍升其脉稍促其神稍\n越至於以肩息而氣舒\n其神稍專至於以關息而氣衍矣故道者常\n致氣於關是謂要術凡陽氣生養\n\n隂氣消殺和喜之\n徒其氣陽也故養性者崇其陽而絀其隂陽\n極則亢隂極則凝亢則有悔凝則有凶夫物\n不能為春故候天春而生人則不然存吾春\n而已矣藥者療也所以治\n疾也無疾則勿藥可也肉不勝食氣況於藥\n乎寒斯熱熱則致滯隂藥之用\n也唯適其冝則不為害若已氣平也則必有\n傷唯鍼火亦如之故養性者不\n多服也唯在乎節之而已矣\n或問仁者壽何謂也曰仁者内不\n傷性外不傷物上不違天下不違人處正居\n中形神以和故咎徴不至而休嘉集\n之壽之術也曰顔冉何\n曰命也麥不終\n夏花不濟春如和氣何\n雖云其短長亦在其中矣\n\n或問黄白之儔\n\n曰傅毅論之當也\n燔埴為瓦則可爍\n瓦為銅則不可以自然驗於不然詭哉歒犬\n羊之肉以造馬牛不幾矣不其然歟\n\n世稱緯書仲尼之作也\n\n臣悦叔父故司空爽辨之葢\n發其偽也\n\n有起於中\n興之前終張之徒之作乎或曰雜曰以\n已雜仲尼乎以仲尼雜已乎若彼者以仲尼\n雜已而已然則可謂八十一首非仲尼之作\n矣\n\n或曰燔諸曰仲尼之作則否有取焉則\n可曷其燔\n在上者不受\n虛言不聽浮術不采華名不興僞事言必有\n用術必有典名必有實事必有功\n\n"}
{"id": "KR3a0011_004", "series": "KR3a0011", "text": "　　　　　　吳　郡　黃　省曾　注\n或問曰君子曷敦乎學曰生而知之者\n寡矣學而知之者寡矣悠悠之民泄泄之士\n明明之治汶汶之亂皆學廢興之由敦之不\n亦冝乎\n君子有三鑒世人鏡鑒前惟順人\n惟賢鏡惟明夏商之衰不鑒於禹湯\n也周秦之弊不鑒於民下也\n側弁垢顔不鑒於明鏡也\n故君子惟鑒之務\n若夫側景之鏡亡鑒矣\n或問致治之要君乎曰兩立哉非\n天地不生物非君臣不成治首之者天地也\n統之者君臣也哉先王之道致訓焉故亡斯\n須之間而違道矣昔有上致聖由教戒因輔\n弼欽順四鄰故檢柙之臣不虚於側\n禮度之典不曠於目先哲之言\n不輟於身非義之道不宣於心是邪僻之氣\n末由入也有間必有入之者矣是故僻\n志萌則僻事作僻事作則正塞正\n塞則公正亦末由入也矣不任不愛謂之公\n惟公是從謂之明齊桓公中材也末能成功\n業由有異焉者矣妾媵盈宫非無愛幸也羣\n臣盈朝非無親近也然外則管仲射已\n\n衞姬色妾\n非愛也任之\n也然後知非賢不可任\n非智不可從也夫此之舉弘矣哉膏盲純白\n二豎不生兹謂心寧省闥淸淨嬖\n孽不生兹謂政平夫膏盲近心而處阨鍼之\n不逺藥之不中攻之不可二豎藏焉是\n謂篤患\n\n故治身治國者唯是\n之畏\n或曰愛民如子仁之至乎曰未也曰愛民如\n身仁之至乎曰未也湯禱桑林\n\n邾遷于繹\n\n景祠于旱\n\n可謂愛民矣\n曰何重民而輕身也\n曰人主承天命以養民者也民存則社稷存\n民亡則社稷亡故重民者所以重社稷而承\n天命也\n\n或問曰孟軻稱人皆可以為堯舜其信矣曰\n人非下愚則愚可以為堯舜矣寫堯\n舜之貌同堯舜之姓則否服堯之制行堯之\n道則可矣行之於前則古之堯舜也行之於\n後則今之堯舜也或曰人皆可以為桀紂乎\n曰行桀紂之事是桀紂也堯舜桀\n紂之事常並存於世唯人所用而已楊朱哭\n岐路所通逼者然也\n夫岐路惡足悲哉中反焉\n若夫縣度之厄素舉足而已矣\n\n損益之符微而顯也趙獲二城臨饋而憂陶\n朱既富室妾悲號\n\n此知益為損之\n為益者也屈伸之數隱而昭也有仍之困復\n夏之萌也\n\n鼎雉之異興殷之符也\n\n邵宮之難隆周之應也\n\n㑹稽之棲霸越之基\n也\n\n子之之亂强燕之徴也\n\n此知伸爲屈之爲伸者也\n人主之患常立於二難之間在上而國家不\n治難也治國家則必勤身苦思矯情以從道\n難也有難之難闇主取之無難之難明主居\n之大臣之患常立於二罪之間在職而不盡\n忠直之道罪也盡忠直之道焉則必矯上拂\n下罪也有罪之罪邪臣由之無罪\n之罪忠臣置之人臣之義不曰吾\n君能矣不我須也言無補也而不盡忠不曰\n吾君不能矣不我識也言無益也而不盡忠\n必竭其誠明其道盡其義斯已\n而已矣不已則奉身以退臣道也\n故君臣有異無乖有怨無憾有屈無辱人臣\n有三罪一曰導非二曰阿失三曰尸寵以非\n引上謂之導從上之非謂之阿見非不言謂\n之尸導臣誅阿臣刑尸臣絀進忠\n有三術一曰防二曰救三曰戒\n先其未然謂之防發而止之謂之救行而\n責之謂之戒防為上救次之戒為下下不鉗\n口上不塞耳則可有聞矣有鉗之鉗猶可解\n也無鉗之鉗難矣哉有塞之塞猶可除也無\n塞之塞其甚矣夫\n或曰在上有屈乎曰在上者以義申以義屈\n髙祖雖能申威於秦項而屈於\n商山四公\n\n光武能申於莽而屈於强項令\n\n明帝能申令於天下而屈於\n鍾離尚書\n\n若秦\n二世之申欲而非笑唐虞\n\n若定陶傅太后之申意而怨於鄭\n\n是\n謂不屈不然則趙氏不亡而秦無愆尤故人\n主以義申以義屈也喜如春陽怒如秋霜威\n如雷霆之震惠若雨露之降沛然\n孰能禦也\n或問曰難行曰若髙祖聽戍卒不懷居遷萬\n乘不俟終日\n孝文帝不愛千里\n馬\n慎夫人衣不曵地\n光武手不持珠玉\n可謂難矣\n抑情絶欲不如是能成功業者鮮矣人\n臣若金日磾以子私謾而殺之\n\n丙吉之不伐\n\n蘇武之執節\n可謂難矣\n或問厲志曰若殷高宗能葺其德藥瞑眩以\n瘳疾\n衞武箴戒\n於朝\n勾踐\n懸膽於坐\n厲矣哉\n寵妻愛妾幸矣其為災也深矣災與幸同乎\n曰得則慶否則災戚氏不幸不人豕\n\n趙昭儀不幸不失命\n\n栗姬不幸不廢\n\n鉤弋\n不幸不憂殤\n\n非災而何\n\n若慎夫人之\n知\n\n班婕妤之賢\n\n明德皇后之德\n\n邵矣哉\n\n為世憂樂者君子之志也不為世\n憂樂者小人之志也太平之世事\n閑而民樂徧焉\n使遽者揖讓百拜非禮也憂\n者弦歌鼓瑟非樂也禮者敬\n而已矣樂者和而已矣匹夫\n匹婦處畎畝之中必禮樂存焉爾\n違上順道謂之忠臣違道順\n上謂之䛕臣忠所以為上也\n䛕所以自為也忠臣安於心䛕臣安於身故\n在上者必察乎違順審乎所為\n慎乎所安廣川王弗察故殺\n其臣\n楚恭王察之而遲故\n有遺言\n\n齊宣王其察之矣故賞諫者\n\n或問人君人臣之戒曰莫匪戒也請問其要\n曰君戒專欲臣戒專利患之甚矣城重\n譯而獻珍非寶也腹心之人匍匐而獻善寶\n之至矣故明王慎内守除外寇而重内寶雲\n從于龍風從于虎\n鳳儀于韶麟集于孔\n\n應也\n出於此應於彼善則祥祥則福否則眚眚則\n咎故君子應之\n君子食和羮以平其氣聽和聲以平其志納\n和言以平其政履和行以平其德夫酸鹹甘\n苦不同嘉味以濟謂之和羮宮商角徴不同\n嘉音以章謂之和聲臧否損益不同中正以\n訓謂之和言趨舍動静不同雅度以平謂之\n和行人之言曰唯其言而莫予違也則幾於\n喪國焉孔子曰君子和而不同晏干亦\n云以水濟水誰能食之琴瑟一聲誰能聽之\n\n詩云亦有和羮既戒且平奏假\n無言時靡有爭此之謂也\n\n"}
{"id": "KR3a0011_005", "series": "KR3a0011", "text": "　　　　　　吳　郡　黃　省曾　注\n衣裳服者不昧於塵塗愛也\n衣裳愛焉而不愛其容止外矣\n容止愛焉而不愛其言行末矣\n言行愛焉而不愛其明淺矣\n故君子本神為貴神和德平而\n道通是為保真人之所以立德者三一曰貞\n二曰達三曰志貞以為質達以行之\n志以成之君子哉必不得已也守一於兹貞\n其主也人之所以立檢者四誠其心正其志\n實其事定其分心誠則神明應之況於萬民\n乎志正則天地順之況於萬物乎\n事實則功立分定則不淫曰才之\n實也行可為才不可也曰古之所以謂才也\n本今之所謂才也末也然則以行之貴也無\n失其才而才有失先民有言適楚而北轅者\n曰吾馬良用多御善此三者益侈其去楚亦\n逺矣遵路而騁應方而動\n君子有行行必至矣\n或問聖人所以為貴者才乎曰合而用之以\n才為貴分而行之以\n行為貴舜禹之才而不\n為邪甚於矣舜禹之仁雖\n亡其才不失為良人哉\n或問進諌受諌孰難曰後之進諌難也以受\n之難故也若受諌不難\n則進諌斯易矣\n或問知人自知孰難曰自知者求諸内而近\n者也知人者求諸外而逺者\n也知人難哉若極其數也明\n有内以識有外以暗全有内以隱\n有外以顯然則知人自知人則可\n以自知未可以知人也急哉\n用已者不為異則異矣君子所惡乎異者\n三好生事也好生奇也好變常也好生事則\n多端而動衆好生奇則離道而惑俗好變常\n則輕法而亂度故名不貴苟傳行不貴苟難\n權爲茂矣\n其幾不若經辯爲美矣其理不若絀\n文爲顯矣其中不若樸博\n爲盛矣其正不若約莫不爲道知\n道之體大之至也莫不爲妙知神之幾妙之\n至也莫不爲正知之正之至也故君子\n必存乎三至弗至斯有守無誖焉\n或問守曰聖典而已矣若夫百家者\n是謂無守莫不為言要其至矣莫不為徳玄\n其奥矣莫不為道聖人其弘矣\n聖人之道其中道乎是為九\n達\n\n或曰辭逹而已矣聖人以文其隩也有五曰\n玄曰妙曰包曰要曰文幽深謂之玄\n也吉凶是也夫生我\n之制性命存■爾君子循其性以輔其命休\n斯承否斯守■無務焉無怨焉\n好寵者乘天命以驕\n好惡者違天命以濫\n故驕則奉之不成\n濫則守之不終好以取怠惡以取\n甚務以取福惡以成禍\n斯惑矣\n或問天命人事曰有三品焉上下不移其中\n則人事存焉爾命相近也事相逺也則吉凶\n殊矣故曰窮理\n盡性以至於命孟子稱性善荀卿稱性\n惡公孫子曰性無\n善惡揚雄曰人之性善惡渾\n劉向曰性\n情相應性不獨善情不獨惡\n曰問其理曰性善則無四凶\n性惡則無三仁\n人無善惡文王之教一也則無周公管蔡\n性善情悪是桀紂無性而\n堯舜無情也性善惡皆渾是上智懷惠\n而下愚挾善也理也未究矣唯向言為然\n\n或曰仁義性也好惡情也仁義常善而好惡\n或有惡故有情惡也曰不然好惡者性之取\n舍也實見於外故謂之情爾必本乎性矣仁\n義者善之誠者也何嫌其常善好惡者善惡\n未有所分也何怪其有惡凡言神者莫近於\n氣有氣斯有形有神斯有好惡喜怒之情矣\n故人有情由氣之有形也氣有白黑神\n有善惡形與白黑偕情與善惡偕\n故氣黒非形之咎情\n惡非情之罪也\n或曰人之於利見而好之能以仁義為節者\n是性割其情也性少情多性不能割其棈則\n情獨行爲惡矣曰不然是善惡有多少也非\n情也有人於此嗜酒嗜肉肉勝則食焉酒勝\n則飲焉此二者相與爭勝者行矣非情\n欲得酒性欲得肉也有人於此好利好義義\n勝則義取焉利勝則利取焉此二者相與争\n勝者行矣非情欲得利性欲得義也\n其可兼者則兼取之其不可兼者則隻取重\n焉若苟隻好而已雖可兼取矣若二好\n鈞平無分輕重則一俯一仰乍進乍退\n或曰請折於經曰易稱乾道變化各正性命\n是言萬物各有性也\n觀其所感而天地萬物之情可見矣是言情\n者應感而動者也\n昆蟲草木皆有性焉不\n盡善也天地聖人皆稱情焉不\n主惡也又曰爻彖以情言亦如\n之凡情意心志者皆性動\n之别名也情見乎辭是稱情也\n言不盡意是稱意也中心\n好之是稱心也以制其志是\n稱志也惟所冝各稱其名而巳情何主惡之\n有故曰必也正名\n或曰善惡皆性也則法教何施曰性雖善待\n敎而成性雖惡待法而消唯上智下愚不移\n其次善惡交爭於是敎扶其善法抑其\n惡得施之九品從敎者半畏刑者四分之三\n其不移大數九分之一也一分之中又有微\n移者矣然則法教之於化民也幾盡之矣及\n法教之失也其為亂亦如之\n或曰法教得則治法教失則亂若無得無失\n縱民之情則治亂其中乎曰凡陽性升隂性\n降升難而降易善陽也惡隂也故善難而惡\n易縱民之情使自由之則降於下者多矣\n曰中焉在曰法教不純有得有\n失則治亂其中矣純德無慝其上善也伏而\n不動其次也動而不行行而不逺逺而能復\n又其次也其下者逺\n而不近也凡此皆人性也制之者則心也動\n而抑之行而止之與上同性也行\n而弗止逺而弗近與下同終也\n君子嘉仁而不責惠尊禮而不責意貴德而\n不責怨其責也先已而行也先人淫惠曲意\n私怨此三者實枉貞道亂大德然成敗得失\n莫匪由之救病不給其竟奚暇於道德哉此\n之謂末俗故君子有常交曰義也有常誓曰\n信也交而後親誓而後故狹矣大上不異古\n今其次不異海内同天下之志者其盛德乎\n大人之志不可見也浩然而同於道\n衆人之志不可掩也察然而流於\n俗同於道故不與俗浮沈\n\n或曰脩行者不為人恥諸神明其至也乎曰\n未也自恥者本也恥諸神明其次也恥諸人\n外矣夫唯外則慝積於内矣故君子審乎自\n恥\n或曰恥者其志者乎曰未也夫志者自然由\n人何恥之有赴谷必墜失水必溺人見之也\n赴穽必陷失道必沈人不見之也不察之故\n君子慎乎所不察不聞大論則志不弘不聽\n至言則心不固思唐虞於上世瞻仲尼於中\n古而知夫小道者之足羞也想伯夷於首陽\n省四皓於商山而知夫穢志者之足恥也存\n張騫於西極\n\n念蘇武於朔垂而知懷閭室者之足鄙\n也推斯類也無所不至矣德比於上欲\n比於下徳比於上故知恥欲比於下故\n知足恥而知之則聖賢其可幾知足而已則\n固陋其可安也聖賢斯幾况其為慝乎\n固陋斯安况其為侈乎是謂有檢純乎\n純哉其上也其次得概而已矣莫匪概也得\n其概苟無邪斯可矣君子四省其身怒不亂\n德喜不義也\n申鑒卷第五終\n"}
{"id": "KR3a0011_006", "series": "KR3a0011", "text": "䟦申鍳注後\n右荀悅申鍳五卷乃吳郡黄文學勉之所注\n也漢史載悅為獻帝黄門侍郎是時政移曹\n操故申漢故事以為帝鍳及泄所藴負共五\n篇以上一曰政體二曰時事三曰俗嫌四曰\n雜言上五曰雜言下皆深切時弊關治化人\n君所當遵行者悅之用心可謂勤矣勉之感\n其所遭而\n先帝之時適有姧臣心迹如操者竊弄威柄\n遂憤激為注此書共得萬四千餘言中所引\n據又皆漢事尤為博洽少傅守谿王公謂其\n有感而為者誠然㢤昔揚雄自言所著太玄\n經後世必有知子雲者今觀勉之之注殆亦\n深知荀悅者與\n正德􁅪巳冬十一月望白巗山人喬宇識\n"}
