{"id": "KR3l0092_001", "series": "KR3l0092", "text": "　　古文\n飲天子蠲山之上戊寅天子北征乃絶漳水\n庚辰至于觴天子于盤石之上天\n子乃奏廣樂\n載立不舍至于鈃山\n之下癸未雨雪天子獵于鈃山之西\n阿於是得絶鈃山之隊北循虖沱之\n陽乙酉天子北升于天子\n北征于犬戎\n犬戎胡觴天子于當水之陽天子乃\n樂賜七萃之士戰\n庚寅北風雨雪天子以寒之故命王屬休\n甲午天子西征乃絶隃之關隥\n己亥至于焉居禺知之平辛丑天子\n西征至于䣙人河宗之子孫䣙栢絮\n且逆天子于智之先豹皮十良馬二六\n天子使井利受之癸酉天子舍\n于漆□乃西釣于河以觀智之甲辰天子獵\n于滲澤於是得白狐𤣥狢焉以祭于河宗\n丙午天子飲于河水之阿\n天子屬六師之人于䣙邦之南滲澤之上戊\n寅天子西征鶩行至于陽紆之山河伯無夷\n之所都居是惟河宗氏\n河宗伯天逆天子燕然之山勞用束帛加璧\n先白天子使􁀙父受之\n癸丑天子大朝于燕之山河水之阿乃\n命井利梁固聿將六師天子命吉日戊午\n天子大服冕禕帗帶\n搢曶夾佩\n奉璧南面立于寒下曾祝佐之官人\n陳牲全五具天子授\n河宗璧河宗伯天受璧西向沉璧于河再拜稽\n首祝沉牛馬豕羊河宗命于皇天子\n河伯號之帝曰穆滿女當永致\n用旹事南向再拜河宗又號之帝\n曰穆滿示女舂山之珤詔女崑\n崙舍四平泉七十乃至於崑崙之丘以\n觀舂山之珤賜語晦天子受\n命南向再拜己未天子大朝于黄之山乃\n披圖視典用觀天子之珤器曰天子之珤\n玉果璿珠燭銀黄金之\n膏天子之珤萬金珤百金士之珤五\n十金庶人之珤十金\n天子之弓射人歩劍牛馬犀器千金\n天子之馬走千里勝人猛獸\n天子之狗走百里執虎豹伯天曰征鳥使翼\n曰烏鳶鸛雞飛八百里名獸使足走\n千里狻猊野馬走五百里\n卭卭距虚走百里\n麋二十里曰伯天皆致河典\n乃乗渠黄之乗為天子先\n以極西土乙丑天子西濟于河爰有温谷樂\n都河宗氏之所遊居丙寅天\n子屬官效器乃命正公郊父\n受勑憲用伸八駿之乘以\n飲于枝洔之中積石之南河\n天子之駿赤驥盜驪\n白義踰輪山子渠黄華騮\n綠耳\n\n狗重工徹止雚猳黄南來白\n天子之御造父三百耿翛芍及\n曰天子是與出入藪田獵釣弋\n天子曰於乎予一人不盈于德而辨於樂\n後世亦追數吾過乎七萃之士\n天子曰後世所望無失天常農工既得男\n女衣食百姓珤富官人執事故天有旹\n民氏響何謀於樂何意之忘\n與民共利世以為常也天子嘉之賜以左佩華也\n乃再拜頓首\n"}
{"id": "KR3l0092_002", "series": "KR3l0092", "text": "　　古文\n伯天曰封膜晝于河水之陽以為殷人\n主丁巳天子西南升之所主居\n爰有大木碩草爰有野獸可以畋獵戊午昌\n之人居慮獻酒百于天子天子已\n飲而行遂宿于昆侖之阿赤水之陽\n爰有􁝯鳥之山天子三日舍于􁝯鳥\n之山吉日辛酉天子升于昆侖之丘以觀黄帝之宫\n而豐隆之塟\n以詔後世\n癸亥天子具蠲齊牲全以禋昆侖之丘\n甲子天子北征舍于珠澤\n以釣于流水曰珠澤之藪方三十里\n爰有雚葦莞蒲芧萯蒹\n葽乃獻白玉隻角之一三\n可以沐乃進食酒十姑劓九亦味中糜胃而\n滑因獻食馬三百牛羊三千天子昆侖\n以守黄帝之宫南司赤水而北守舂山\n之寶天子乃之人吾黄金之環三\n五朱帶貝飾三十工布之四\n吾乃膜拜而受天子又與\n之黄牛二六以三十人于昆侖丘季夏丁卯\n天子北升于舂山之上以望四野曰舂山是唯天下之\n高山也孶木華畏雪天子於是取孶木華之實\n曰舂山之澤清水出泉温和無風飛鳥百獸\n之所飲食先王所謂縣圃\n\n天子於是得玉筞枝斯之英\n曰舂山百獸之所聚也飛鳥之\n所棲也爰有獸食虎豹如麋而載骨盤始如麕小\n頭大鼻爰有赤豹白虎熊羆豺狼野馬野\n牛山羊野豕爰有白鳥青鵰執犬羊\n食豕鹿曰天子五日觀于舂山之上乃為銘\n迹於縣圃之上以詔後世\n壬申天子西征甲戍至于赤烏之人其獻酒千\n斛于天子食馬九百羊牛三千穄麥百載天子\n使祭父受之曰赤烏氏先出自周宗大王亶父\n之始作西土封其兄\n子吳太伯于東吳詔以金刃之刑\n賄用周室之璧封丌璧臣長季綽于舂山\n之虱妻以元女詔以玉石之刑以為周\n室主天子乃賜赤烏之人其墨乗四黄金\n四十鎰貝帶五十朱三百裹丌乃膜拜而受\n曰山是唯天下之良山也寳玉之所\n在嘉榖生之草木碩美天子於是取嘉禾以歸樹于中\n國曰天子五日休于山之下乃奏\n廣樂赤烏之人丌好獻女于天子女聽女列為\n嬖人曰赤烏氏美人之地也寶玉之所在\n也己卯天子北征趙行舍庚辰濟于洋水\n辛巳入于曹奴之人戲觴天子于\n洋水之上乃獻食馬九百牛羊七千穄米百車\n天子使逢固受之天子乃賜曹奴之人戲黄\n金之鹿銀貝帶四十\n朱四百裹戲乃膜拜而受壬午天子北征東還\n甲申至於黑水西膜之所謂鴻鷺\n\n於是降雨七日天子留骨六師之屬\n天子乃封長肱于黑水之西河\n是惟鴻鷺之上以為\n周室主是曰留骨之邦辛卯天子北征東還乃循\n黑水癸巳至于羣玉之山容氏之\n所守曰羣玉田山知阿平無險四徹中繩\n先王之所謂筞府寡草木\n而無鳥獸爰有木西膜之所謂天子於是\n取玉三乗玉器服物於是載玉萬隻天\n子四日休羣玉之山乃命邢侯待攻玉者\n孟秋丁酉天子北征之人潛時觴天子\n于羽陵之上乃獻良馬牛羊天子以其邦之攻玉石也\n不受其牢伯天曰氏檻之後也天子乃\n賜之黄金之罌三六朱三百裹潛時乃膜拜而\n受戊戍天子西征辛丑至于剞閭氏天子乃命剞閭\n氏供食六師之人于䥫山之下壬寅\n天子登于䥫山乃徹祭器于剞閭之人温歸乃\n膜拜而受天子已祭而行乃遂西征丙午至于􁝯\n韓氏爰有樂野温和穄麥之所草犬馬牛\n羊之所昌寶玉之所丁未天子大朝于平衍之\n中乃命六師之屬休己酉天子大饗正公諸\n侯王吏七萃之士于平衍之中􁝯韓之人無鳬乃獻良\n馬百匹用牛三百良犬七千牥牛二百野馬\n三百牛羊二千穄麥三百車天子乃賜之黄金銀罌四\n七貝帶五十朱三百裹變雕官無鳬上下乃膜拜而\n受庚戍天子西征至于𤣥池天子三日\n休于𤣥池之上乃奏廣樂三日而終是曰樂池\n天子乃樹之竹是曰竹林\n癸丑天子乃遂西征丙辰至于苦山西膜之所謂茂苑\n天子於是休獵於是食苦丁巳天子西征己未\n宿于黄䑕之山西乃遂西征癸亥至于西王母之邦\n"}
{"id": "KR3l0092_003", "series": "KR3l0092", "text": "　　古文\n吉日甲子天子賔于西王母\n乃執白圭𤣥璧以見西王母\n好獻錦組百純組三百純\n西王母再拜受之乙丑天子觴西王母于瑶池\n之上西王母為天子謡曰白雲在天山䧙自出\n道里悠逺山川間之將子無死尚能復來\n天子答之曰予歸東土和治諸夏萬民平均吾顧見汝\n比及三年將復而野天子遂驅升于弇\n山乃紀丌跡于弇山之石而樹之槐眉\n曰西王母之山西王母之山還歸丌世民\n作憂以吟曰比徂西土爰居其野虎豹為群於鵲\n與處嘉命不遷我惟帝天子大命而\n不可稱顧世民之恩流涕芔隕吹笙鼓簧中心翔\n翔世民之子唯天之望丁未天子飲于温山\n考鳥己酉天\n子飲于溽水之上乃發憲命詔六師之人\n其羽爰有藪水澤爰有陵衍平陸碩鳥解\n羽六師之人畢至于曠原\n曰天子三月\n舍于曠原天子大饗正公諸侯王勒七萃之士\n于羽琌之上乃奏廣樂六師之人翔畋于\n曠原得獲無疆鳥獸絕羣六師之人\n大畋九日乃駐于羽之收皮效物債\n車受載天子於是載羽百緷\n己亥天子東歸六師起庚子至于之山而休以待\n六師之人庚辰天子東征癸未至于戊之山智氏之\n所處智往天子于戊之山勞用白驂二疋\n野馬野牛四十守犬七十乃獻食馬四百牛羊三\n千曰智氏天子北遊于□子之澤智氏之夫獻酒百\n于天子天子賜之狗璅采黄金之罌二九貝帶\n四十朱丹三百裹桂薑百乃膜拜而受乙酉天子南\n征東還己丑至于獻水乃遂東征飲而行乃遂東南己\n亥至于𤓰纑之山三周若城閼氏胡氏\n之所保天子乃遂東征南絶沙衍辛丑天\n子渴于沙衍求飲未至七萃之士高奔戎刺其\n左驂之頸取其青血以飲天子天子\n美之乃賜奔戎佩玉一隻奔戎再拜䭫首天子乃\n遂南征甲辰至于積山之□爰有□栢曰□余之人命\n懷獻酒于天子天子賜之黄金之罌貝帶朱丹七\n十裹命懷乃膜拜而受乙巳諸飦獻酒于天子\n天子賜之黄金之罌貝帶朱丹七十裹諸飦乃\n膜拜而受之\n"}
{"id": "KR3l0092_004", "series": "KR3l0092", "text": "　　古文\n庚辰至于滔水濁繇氏之所食\n辛巳天子東征癸未至于蘇谷骨飦氏之所衣被\n乃遂南征東還丙戍至于長湠重􁀙氏之西\n疆丁亥天子升于長湠乃遂東征庚寅至于重􁀙\n氏黑水之阿爰有野麥爰有荅堇西膜之所\n謂木禾重􁀙氏之所食爰有采石\n之山重􁀙氏之所守曰枝斯璿瑰\n􁀙瑶琅玕玪□先□\n玗琪□尾凡好石之器于是出\n孟秋癸巳天子命重􁀙氏共食天子之屬\n五日丁酉天子升于采石之山於是取采石焉天子\n使重􁀙之民鑄以成器于黑水之上\n器服物佩好無疆曰天子一月休秋癸亥天子觴重􁀙\n之人􁀙􁁉乃賜之黄金之罌二九銀烏一隻貝帶五十\n朱七百裹□箭桂薑百崗絲□雕官􁀙􁁉乃膜拜而受\n乙丑天子東征􁀙􁁉送天子至于長沙之山隻天子\n使栢天受之栢天曰重􁀙氏之先三苗氏之處以黄\n木□銀采乃膜拜而受丙寅天子東征\n南還己巳至于文山西膜之所謂觴天子于文山西\n膜之人乃獻食馬三百牛羊二千穄米千車天子使畢\n矩受之曰天子三日遊于文山於是取采石\n壬寅天子飲于文山之下文山之人歸遺乃獻\n良馬十駟用牛三百守狗九十牥牛二百以行流\n沙天子之豪馬豪牛\n尨狗豪羊以三十祭文山又賜\n之黄金之罌二九貝帶三十朱三百裹桂薑百崗歸遺\n乃膜拜而受癸酉天子命駕八駿之乗右服□騮\n而左綠耳右驂赤蘎而左白􁀙天子主車造\n父為御□􁁉為右次車之乗右服渠黄而左踰輪\n右盜驪而左山子栢天主車叅百為御奔戎為右天子\n乃遂東南翔行馳驅千里至于巨蒐之人\n□奴乃獻白鵠之血以飲天子因具牛羊之\n湩以洗天子之足及二乗之\n人甲戍巨蒐之□奴觴天子于焚留之山\n乃獻馬三百牛羊五千秋麥千車膜稷三十車\n天子使栢天受之好獻枝斯之石四十□□\n舅□珌佩百隻琅玕四十□□十篋天子使造\n父受之乃賜之銀木□采黄金之罌二九貝帶四十\n朱三百裹桂薑百□□奴乃膜拜而受乙亥天子南征\n陽紆之東尾乃遂絶􁀙□之谷已至于□□河之\n水北阿爰有□溲之河伯之孫事皇天\n子之山有模堇其葉是食明后天子嘉之\n賜以佩玉一隻栢天再拜稽首癸丑天子東征栢天送\n天子至于䣙人䣙伯絮觴天子于澡澤之上□多之汭\n河水之所南還曰天子五日休于澡澤之\n上以待六師之人戊午天子東征顧命栢天歸于丌邦\n天子曰河宗正也栢天再拜稽首天子南旋升于\n長松之隥孟冬壬戍至于雷首\n犬戎胡觴天子于雷首之阿乃獻食馬四六天子使孔\n牙受之曰雷水之平寒寡人具犬馬羊牛爰有黑牛白\n角爰有黑羊白血癸亥天子南征升于髭之隥\n丙寅天子至于鈃山之隊東升于三道之隥乃宿于二\n邊命毛班逢固先至于周以待天之命癸酉\n天子命駕八駿之乗赤驥之駟造父為御南征翔行\n逕絶翟道升于太行南濟于河馳驅千里\n遂入于宗周官人進白鵠之血以飲天子以洗天子之\n足造父乃具羊之血以飲四馬之乗一\n庚辰天子大朝于宗周之廟乃里西土之數\n曰自宗周瀍水以西\n至于河宗之邦陽紆之山三千有四百\n里自陽紆西至于西夏氏二千又五百里自西夏至于\n珠余氏及河首千又五百里自河首襄山以西南至于\n舂山珠澤昆侖之丘七百里自舂山以西至于赤烏氏\n舂山三百里東北還至于羣玉之山截舂山以北\n自羣玉之山以西至于西王母之邦三千里自西王\n母之邦北至于曠原之野飛鳥之所解其羽千\n有九百里宗周至于西北大曠原\n萬四千里乃還東南復至于陽紆七\n千里還歸于周三千里各行兼數三萬有五千里吉日\n甲申天子祭于宗周之廟乙酉天子\n六師之人于洛水之上丁亥天子北濟于河􁀙之\n隊以西北升于盟門九河之隥\n乃遂西南仲冬壬辰至□山之上乃奏廣樂三日而終\n吉日丁酉天子入于南鄭\n\n"}
{"id": "KR3l0092_005", "series": "KR3l0092", "text": "　　古文\n寶處曰天子四日休于濩澤於是射鳥\n獵獸丁丑天子雨乃至祭父自圃鄭來謁\n留昆歸玉百枝陖翟致賂良馬\n百駟歸畢之寶以詰其成\n陖子□胡東牡見許男于洧上\n祭父以天子命辭曰去茲羔用玉帛\n見許男不敢辭還取束帛加璧\n毛公舉幣玉是日也天子飲許男于洧上天\n子曰朕非許邦而恤百姓也咎氏宴飲毋有禮\n許男不敢\n辭升坐于出尊\n乃用宴樂天子賜許男駿馬十六\n許男降再拜空首乃升平坐及暮\n天子遣許男歸癸亥天子乘鳥舟龍卒浮于大沼\n夏庚午天子飲于洧上乃\n遣祭父如圃鄭用諸侯辛未天子北還釣于漸澤食\n魚于桑野丁丑天子里圃田之路東\n至于房西至于丘南至于桑野北盡經\n林煮之藪南北五十十虞東虞曰兔臺西虞曰櫟\n丘南虞曰富丘北虞曰相其御虞曰\n來十虞所辰天子次于軍丘以畋于藪甲寅天子\n作居范宫以觀桑者乃飲于桑\n中天子命桑虞出桑者用禁暴人\n仲夏甲申天子所庚寅天子西遊乃宿于祭\n壬辰祭公飲天子酒乃歌􁁜天之詩\n天子命歌南山有□\n乃紹宴樂丁酉天子作臺\n以為西居壬寅天子東至于雀梁甲辰浮于滎水\n乃奏廣樂季夏庚休于范宫仲秋丁巳天子射鹿\n于林中乃飲于孟氏爰舞白鶴二八\n還宿于雀梁季秋辛巳天子司戎于來虞人次御\n孟冬鳥至王臣弋\n仲冬丁酉天子射獸休于深雚得麋麕豕鹿四百\n有二十得二虎九狼乃祭于先王命庖人熟之\n戊戍天子西逰射于中方落草木鮮命虞人掠林除\n藪以為百姓材是日也天子北入于邴\n與井公博三日而決辛丑\n塞至于臺乃大暑除天子居于臺以聽天下\n之逺方之數而衆從之是以選扐乃載之神\n人之能數也乃左右望之天子樂之\n命為而時焉其名曰公去乗人猶有虎\n在乎葭中天子將至七萃之士高奔戎請生捕虎必\n全之乃生捕虎而獻之天子命之\n為柙而畜之東虞是為虎牢\n天子賜奔戎畋馬十駟歸之太牢\n奔戎再拜䭫首丙辰天子北逰于林中乃大受\n命而歸仲秋甲戍天子東逰次于雀梁\n蠧書于羽林季秋乃宿于􁀙畢人\n告戎曰陖翟來侵天子使孟悆如畢討戎霍\n侯舊告薨天子臨于軍丘狩于藪季\n冬甲戍天子東遊飲于留祈射于麗虎讀書于菞丘\n獻酒于天子乃奏廣樂天子遺其靈鼓乃化\n為黄蛇是日天子鼓道其下而鳴\n乃樹之桐以\n為鼓則神且鳴則利於戎以為琴則利于黄澤\n東遊於黄澤宿于曲洛廢使宫樂謡\n曰黄之池其馬歕沙皇人威儀黄之澤\n其馬歕玉皇人受榖丙辰天子南遊于黄\n室之丘以觀夏后啟之所居\n乃于啓室天子筮\n獵苹澤其卦遇訟䷅逢公占之曰訟之繇\n藪澤蒼蒼其中宜其正公戎事則從\n祭祀則憙畋獵則獲飲逢公酒賜之駿馬十\n六絺紵三十篋逢公再拜稽首賜筮史狐有陰\n雨夢神有事是謂重陰天子乃休日中大寒\n北風雨雪有凍人天子作詩三章以哀民曰我徂\n黄竹員閟寒帝收九行嗟\n我公侯百辟冢卿皇我萬民旦夕弗忘\n我徂黄竹員閟寒帝收九行嗟我公侯百辟冢卿\n皇我萬民旦夕勿窮有皎者鴼翩翩其\n飛嗟我公侯勿則□\n居樂甚寡不如□土禮樂其民\n天子曰余一人則淫不皇萬民登乃宿于黄\n竹天子夢羿射于塗山祭公占之疏之\n乃宿于曲山壬申天子西升于曲山天子西征升九\n阿南宿于丹黄戊寅天子西升于陽過\n于靈井公博乃駕鹿以逰于\n山上為之石主而窴軨\n乃次于浢水之陽吉日丁亥天子\n入于南鄭\n"}
{"id": "KR3l0092_006", "series": "KR3l0092", "text": "　穆天子傳巻六　　　　　　晉　郭璞　註\n　　古文\n之虚皇帝之閭乃先王九觀以詔後世\n己巳天子征舍于菹臺辛未紐菹之\n獸於是白鹿一牾椉逸出走\n天子乗渠黄之乗焉\n天子丘之是曰五鹿官人之是丘\n其皮是曰皮其脯是曰脯天子飲于漯水之\n上官人膳鹿獻之天子天子美之是曰甘\n癸酉\n天子南祭白鹿于漯乃西飲于草中大奏廣樂\n是曰樂人甲戍天子西北姬姓也盛栢\n之子也天子賜之\n上姬之長是曰盛門天子乃為之臺\n是曰重璧之臺戊寅天子東狃于澤中\n逢寒疾天子舍于澤中盛姬告病天子憐\n之澤曰寒氏盛姬求飲天子命人取漿而給\n是曰壺輲天子西至于重璧\n之臺盛姬告病天子哀之是曰哀次\n天子乃殯盛姬于轂丘之廟\n壬寅天子命哭啟為主\n祭父賔喪天子王女叔㛗為主天子\n賔之命終喪禮於是殤祀而哭\n内史執筞官人丌職曾祝敷筵席\n設几盛饋具肺鹽羮胾\n脯棗􁉦醢魚腊糗韭百物\n乃陳腥俎十二乾豆九十鼎敦壺尊四十器\n曾祝祭食進肺鹽祭酒\n乃獻喪主伊扈伊扈拜受祭女又獻\n女主叔㛗叔㛗拜受祭祝報祭觴大師乃哭即位\n畢哭内史筞而哭曾祝\n捧饋而哭御者祈而哭抗者觴\n夕而哭佐者承斗而哭\n佐者衣衾佩而哭樂人陳琴瑟竽\n籥􁏚筦而哭百衆官人\n各其職事以哭曰士女錯踊九乃終\n䘮主伊扈哭出造舍父兄宗姓\n及在位者從之佐者哭且徹饋及壺鼎俎豆\n衆宫人各其職皆哭而出井利事後出而收\n癸卯大哭殤\n祀而載甲辰天子南葬盛姬於樂池之南天\n子乃命盛姬之䘮視皇后之葬法亦不拜後于\n諸侯河濟之間共事韋榖黄城三邦之\n事輦䘮七萃之士抗者即車\n曾祝先䘮大匠御棺\n日月之旗七星之文\n鼓鍾以葬龍旗以鳥以建鼓獸以建鍾龍以建旗\n曰喪之先後及哭踊者之間畢有鍾旗百物䘮器井\n利典之列于䘮行靡有不備擊鼓以行䘮舉旗以\n勸之擊鍾以止哭彌旗以節之曰祀\n大哭九而終䘮出于門喪主即位周室父兄子孫\n倍之諸侯屬子王吏倍之外官王屬七萃\n之士倍之姬姓子弟倍之執職之人\n倍之百官衆人倍之哭者七倍之踊者三\n十行行萃百人女主即位嬖人羣女倍之\n王臣姬姓之女倍之宫官\n人倍之宫賢庶妾倍之哭者五倍踊者\n次從曰天子命喪一里而擊鍾止哭曰匠人哭于\n車上曾祝哭于䘮七萃之士哭于喪所曰小哭\n錯踊三踊而行五里而次曰喪三舍至于哀次五\n舍至于重璧之臺乃休天子乃周\n姑繇之水以圜喪車是曰冏車曰\n殤祀之孟冬辛亥邢侯曹侯來弔内\n史將之以見天子天子告不豫而辭焉\n邢侯曹侯乃弔太子太子哭出廟門以迎邢侯再\n拜勞之侯不答拜邢侯謁哭于廟\n太子先哭而入西向即位内史賔侯北向而立大哭\n九邢侯厝踊三而止太子送邢侯至廟門之外\n邢侯遂出太子再拜送之曹侯廟弔入哭太子送之亦\n如邢侯之禮壬子天子具官見邢侯曹侯\n天子還返邢侯曹侯執見拜天子之武一天\n子見之乃遣邢侯曹侯歸于其邦王官執禮共于二侯\n如故曰天子出憲以或襚賵\n癸丑大哭而甲寅殤祀大哭而行喪五舍于大次\n曰喪三日于大次殤祀如初辛酉大成百物皆備\n壬戌葬史錄繇鼓鍾以赤下棺七萃之士\n士女錯踊九䘮下昧爽天子使嬖人贈用\n文錦明衣九領䘮宗伊扈贈用變裳\n女主叔㛗贈用茵組百嬖人官師畢贈\n井利乃藏報哭于大次\n祥祠祝䘮罷哭辭于逺人為盛姬諡\n曰哀淑人天子丘人是曰淑人之丘乙丑\n天子東征舍于五鹿叔㛗思哭是曰女㛗之丘\n丁卯天子東征釣于漯水以祭淑人是曰祭丘己\n巳天子東征食馬于漯水之上乃鼓之棘是曰馬主\n癸酉天子南征至于菹臺仲冬甲戍天子西征至於\n因氏天子乃釣于河以觀姑繇之木\n丁丑天子北征戊寅舍于河上乃致父兄\n子弟王臣姬祥祀畢哭終䘮于囂\n氏己卯天子西濟于河囂氏之遂庚辰舍于茅尺\n於是禋祀除䘮始樂素服而歸是曰素氏天子遂\n西南癸未至於野王甲申天子北升于大北之隥\n而降休于兩栢之下天子永念傷心乃思\n淑人盛姬於是流涕七萃之士葽豫上諫于天子曰自\n古有死有生豈獨淑人天子不樂出於永思永思有益\n莫忘其新天子哀之乃又流涕\n是日輟己未乙酉天子西絶鈃隥\n乃遂西南戊子至于盬己丑天\n子南登于薄山窴軨之隥乃宿于虞\n庚申天子南征吉日辛卯天子入於南鄭\n"}
