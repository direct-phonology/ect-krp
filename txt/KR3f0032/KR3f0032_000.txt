# -*- mode: mandoku-view; -*-
#+TITLE: 九章算術
#+DATE: 2015-09-11 03:53:44.564053
#+PROPERTY: ID KR3f0032
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB03n0060-000九章算術-序.
<pb:KR3f0032_SBCK_000-1a>¶
劉徽九章算術注原序¶
昔在包犧氏始畫八卦以通神明之德以類萬¶
物之情作九九之術以合六爻之變曁於黃帝¶
神而化之引而伸之於是建歷紀協律呂用稽¶
道原然後兩儀四象精微之氣可得而效焉記¶
稱隸首作數其詳未之聞也按周公制禮而有¶
九數九數之流則九章是矣往者暴秦焚書經¶
術散壞自時厥後漢北平侯張蒼大司農中丞¶
耿壽昌皆以善算命世蒼等因舊文之遺殘各¶
<pb:KR3f0032_SBCK_000-1b>¶
稱刪補故校其目則與古或異而所論者多近¶
語也徽幼習九章長再詳覽觀陰陽之割裂總¶
算術之根源探𦣱之暇遂悟其意是以敢竭頑¶
魯采其所見爲之作注事類相推各有攸歸故¶
枝條雖分而同本幹者知發其一端而已又所¶
析理以辭解體用圖庶亦約而能周通而不黷¶
覽之者思過半矣且算在六藝古者以賓興賢¶
能教習國子雖曰九數其能窮纖入微探測無¶
方至於以法相傳亦猶規矩度量可得而共非¶
<pb:KR3f0032_SBCK_000-2a>¶
特難爲也當今好之者寡故世雖多通才逹學¶
而未必能綜於此耳周官大司徒職夏至日中¶
立八尺之表其景尺有五寸謂之地中說云南¶
戴日下萬五千里夫云爾者以術推之按九章¶
立四表望遠及因木望山之術皆端旁互見無¶
有超邈若斯之類然則蒼等爲術猶未足以博¶
盡羣數也徽㝷九數有重差之名原其指趣乃¶
所以施於此也凡望極高測絕深而兼知其遠¶
者必用重差句股則必以重差爲率故曰重差¶
<pb:KR3f0032_SBCK_000-2b>¶
也立兩表於洛陽之城令高八尺南北各盡平¶
地同日度其正中之時以景差爲法表高乘表¶
閒爲實實如法而一所得加表高卽日去地也¶
以南表之景乘表閒爲實實如法而一卽爲從¶
南表至南戴日下也以南戴日下及日去地爲¶
句股爲之求弦卽日去人也以徑寸之筩南望¶
日日滿筩空則定筩之長短以爲股率以筩徑¶
爲句率日去人之數爲大股大股之句卽日徑¶
也雖天圓穹之象猶曰可度又况泰山之高與¶
#+PROPERTY: JUAN 0
#+PROPERTY: FILE SB03n0060-000九章算術-目録.
<pb:KR3f0032_SBCK_000-3a>¶
江海之廣哉徽以爲今之史籍且畧舉天地之¶
物考論厥數載之於志以闡世術之美輒造重¶
差并爲注解以究古人之意綴於句股之下度¶
高者重表測深者累矩孤離者三望離而又旁¶
求者四望觸類而長之則雖幽遐詭伏靡所不¶
入博物君子詳而覽焉¶
目錄(附)¶
　方田第一(凡三十八問/補圖二)¶
　粟米第二(凡四十六問)¶
<pb:KR3f0032_SBCK_000-3b>¶
　衰分第三(凡二十問)¶
　少廣第四(凡二十四問/補圖一)¶
　商功第五(凡二十八問)¶
　均輸第六(凡二十八問)¶
　盈不足第七(凡二十問)¶
　方程第八(凡十八問)¶
　句股第九(凡二十四問/補圖十)¶
　音義第十¶
