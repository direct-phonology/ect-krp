# -*- mode: mandoku-view; -*-
#+TITLE: 楚辭
#+DATE: 2015-09-11 07:40:27.485717
#+PROPERTY: ID KR4a0002
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0331-012楚辭-卷第十二.
<pb:KR4a0002_SBCK_012-1a>¶
楚辭卷第十二¶
　　　　　　校書郎臣王　逸上¶
招隱士章句第十二　楚辭¶
招隱士者淮南小山之所作也昔淮南¶
王安愽雅好古招懷天下俊偉之士(漢/書)¶
(淮南王安好書招致賔客/數千人作爲内外書甚衆)自八公之徒咸慕其¶
德而歸其仁(神仙傳曰八公詣門王執弟/子之禮後八公與安俱仙去)各竭¶
才智(竭一/作擅)著作篇章分造辭賦以類相¶
從故或稱小山或稱大山其義猶詩有¶
<pb:KR4a0002_SBCK_012-1b>¶
小雅大雅也(漢藝文志有淮南王/羣臣賦四十四篇)小山之徒閔¶
傷屈原又怪其文昇天乗雲伇使百神¶
似若仙者雖身沈沒名德顯聞與隱處¶
山澤無異故作招隱士之賦以章其志¶
也(也一作/云邇)¶
桂樹叢生兮(桂樹芬香以興屈原之忠貞也補曰/郭璞云桂白華叢生山峯冬常青間)¶
(無雜/木)山之幽(逺去朝廷/而隱藏也)偃蹇連蜷兮(容皃美好/悳茂盛也)¶
(蜷一作卷/補曰音權)枝相繚(仁義交錯條理成也以言才德髙/明冝輔賢君爲貞幹也五臣云皆)¶
(樹之美皃亦喻原之美/行補曰繚紐也居休切)山氣巃嵸兮(岑崟㠁嵯/雲滃鬱也)¶
<pb:KR4a0002_SBCK_012-2a>¶
(巃一作巄五臣云巃嵸雲氣皃/補曰巃力孔切嵸音揔山孤皃)石嵯峨(嵯峨嶻孼峻/蔽日也五臣)¶
(云嵯峨/髙皃)谿谷嶄巖兮(﨑嶇閜寪嶮阻窟也五臣云/嶄巖險峻皃補曰嶄鉏咸切)¶
(閜呼雅反寪于/䡄反/苦滑反)水曽波(踊躍灃沛流迅/疾也曽一作増)猨狖群嘯¶
兮(禽獸所居至樂佚也猨/一作蝯𥙷曰狖以狩切)虎豹噑(猛獸爭食欲相/囓也以言山谷)¶
(之中幽深險阻非君子之所處猨狖虎豹非賢/者之偶使屈原急來也補曰噑胡髙切咆也)攀援¶
桂枝兮(登山引木逺望愁也一云引持美木喻美行/也五臣云援持也言原引持美行淹留於此)¶
(以待/明君)聊淹留(周旋中野/立踟蹰也)王孫遊兮(隱士避世在山/隅也遊一作游)¶
(五臣云原與楚同姓故云王孫/補曰樂府有王孫游出於此)不歸(違偕舊土/棄室家也)春¶
草生兮(萬物蠢動/抽萌牙也)萋萋(垂條吐葉紛華榮也/五臣云萋萋草色)歳¶
<pb:KR4a0002_SBCK_012-2b>¶
暮兮(年齒巳老/壽命衰也)不自聊(中心煩亂常含憂/也補曰聊音留)蟪蛄¶
鳴兮(蜩蟬得夏喜呼號也五臣云蟪蛄夏蟬補曰莊/子云蟪蛄不知春秋說者云寒蟬也一名蝭蟧)¶
(春生夏死夏生秋死或曰山蟬秋鳴者不及春春鳴者/不及秋廣雅云蟪蛄蛁蟧即楚詞所云寒螿者也方言)¶
(云蛥蚗齊謂之螇/螰楚謂之蟪蛄)啾啾(秋節將至悲嘹噍也以言物/盛則衰樂極則哀不冝乆隱)¶
(失盛時也補曰/啾啾衆聲音揫)坱兮軋(霧氣昧也補曰坱烏朗切軋/於黠切賈誼賦云坱圠無垠)¶
(注云其氣坱圠非有限齊/也集韻軮軋逺相映皃)山曲&KR1293;(盤詰屈也補曰&KR1293;/音佛山曲也一音)¶
(皮筆/切)心淹留兮(志望/絶也)恫慌忽(亡妃匹也一作洞荒/忽五臣云憂思深也)¶
(補曰恫音通/痛也慌上聲)罔兮沕(精氣失也五臣云失志皃補曰/沕濳藏也美筆切文選音勿)¶
憭兮栗(心剥切也栗一作慄補曰/憭音了又音聊一音留)虎豹穴(嵺穿岤/也穴一)¶
<pb:KR4a0002_SBCK_012-3a>¶
(作岤五臣云旣危苦又進虎豹之穴補曰淮南云虎/豹襲穴而不敢咆襲入也咆噑也嵺音料岤音血)叢¶
薄深林兮(刺棘也補/曰深草曰薄)人上慄(恐變色也上一/作之五臣云慄)¶
(戰/也)嶔岑碕礒兮(山阜/嵎嶔一作欽岑一作崯碕/礒一作﨑嶬補曰嶔音欽岑音吟)¶
(碕音綺礒音蟻又音錡嶔岑山/髙險也碕礒石皃﨑嶬山形)碅磳磈硊(崔嵬嵼嵃/補曰碅綺)¶
(矜切釋文苦本切非也碅從囷硱從困/磳七氷切磈於鬼切硊魚毀切並石皃)樹輪相糾兮¶
(交錯扶踈糾一作糺扶踈一/作糾紛五臣云輪横枝也)林木茷骩(枝條盤紆一/無林木二字)¶
(茷一作茇一作/一作茷補曰茇柭茷並音跋/茷木枝葉盤紆皃通作茇骫音委骫骳屈曲也)靑莎¶
雜樹兮(草木雜居補曰本草云莎古人爲詩多用/之此草根名香附子荆襄人謂之莎草)薠¶
草靃靡(隨風披敷薠一作蘋靃一作/一作/靃補曰靃靡弱皃靃草木花敷皃)白鹿¶
<pb:KR4a0002_SBCK_012-3b>¶
麏麚兮(衆獸並遊麚一作䴥補曰/麏音君麞也麚音加牝鹿)或騰或倚¶
(走住異趨一/云走䟭殊也)狀皃崯崯兮峨峨(頭角甚殊峨峨一/作嶬嶬音蟻五臣)¶
(云頭角/髙皃)淒淒兮漇漇(衣毛若濡也兮一作而漇一/作縰補曰漇䟽綺切潤也)¶
獼猴兮熊羆(百獸俱也補曰羆/音陂如熊黃白文)慕類兮以悲¶
(哀巳不遇也從此以上皆陳山林傾危草木茂盛麋鹿/所居虎兕所行不冝育道德養情性欲使屈原還歸郢)¶
(也五臣云言山中之獸猶慕儔類/而悲哀放弃獨處實難爲心也)攀援桂枝兮(配/託)¶
(香木誓同志也援/一作折一無援字)聊淹留(踟蹰低佪待明時也一/云倚立蹢䠱待明時也)虎¶
豹鬭兮(殘賊之獸/忿爭怒也)熊羆咆(貪殺之獸跳梁吼也/補曰咆蒲交切嘷也)禽¶
獸駭兮(雉兎之群/驚奔走也)亡其曹(違離黨輩/失群偶也)王孫兮歸¶
<pb:KR4a0002_SBCK_012-4a>¶
來(旋反舊邑入故/字也一作來歸)山中兮不可以乆留(誠多/患害)¶
(難隱/處也)¶
楚辭卷第十二¶
<pb:KR4a0002_SBCK_012-4b>¶
