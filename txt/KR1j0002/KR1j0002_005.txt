道路二逹謂之岐旁三逹謂之劇旁
四逹謂之衢五逹謂之康六逹謂之莊
七逹謂之劇驂八逹謂之崇期九逹
謂之逵室中謂之時堂上謂之行堂下謂之歩門外
謂之趨中庭謂之走大路謂之奔隄謂之梁
石杠謂之徛室有東
西廂曰廟無東西廂有室曰寢無室曰榭四
方而髙曰臺陜而修曲曰樓
木豆謂之豆竹豆謂之籩瓦豆謂之登盎謂之
缶甌瓿謂之瓵康瓠謂之甈斪斸
謂之定斫謂之鐯􁊲謂之疀緵罟謂之九罭
九罭魚罔也嫠婦之笱謂之罶
罺謂之汕篧謂之罩槮謂之涔
鳥罟謂之羅兔罟謂之罝麋罟
謂之罞彘罟謂之羉魚罟謂之罛繴謂
之罿罿罬也罬謂之罦罦覆車也
絇謂之救律謂之分大版謂之業繩
之謂之縮之彛卣罍器也小罍謂之坎
衣裗謂之䘽黼領謂之襮
縁謂之純袕謂之褮衣眥謂之襟衱謂之裾
衿謂之袸佩衿謂之褑執衽謂之袺扱
衽謂之襭衣蔽前謂之襜婦人之褘謂之縭縭緌
也裳削幅謂之纀輿革前謂
之鞎後謂之笰竹前謂之禦後謂之蔽
環謂之捐鑣謂之钀載轡謂之轙轡首
謂之革餀謂之餯食饐謂之餲摶者謂
之糷米者謂之糪肉謂之敗魚謂之餒肉曰
脫之魚曰斮之冰脂也肉謂
之羹魚謂之鮨肉謂之醢有骨者謂之
臡康謂之蠱澱謂之垽鼎絕大謂之鼐
圜弇上謂之鼒附耳外謂之釴款足者
謂之鬲䰝謂之鬵鬵鉹也璲瑞也
玉十謂之區羽本謂之翮一羽謂之箴十羽
謂之縛百羽謂之緷木謂之虡旄謂之
藣菜謂之蔌白蓋謂之苫黃金
謂之璗其美者謂之鏐白金謂之銀其美者謂之鐐
鉼金謂之鈑錫謂之鈏象謂之
鵠角謂之　犀謂之剒木謂之剫玉謂之雕
金謂之鏤木謂之刻骨謂之切象謂之磋玉謂之琢
石謂之磨璆琳玉也簡謂之畢不律謂之
筆滅謂之點絕澤謂之銑
金鏃翦羽謂之鍭骨鏃不翦羽謂之志
弓有縁者謂之弓無縁者謂之弭
以金者謂之銑以蜃者謂之珧以玉者謂之珪
珪大尺二寸謂之玠璋大八寸謂之琡璧大
六寸謂之宣肉倍好謂之璧好倍肉謂之瑗
肉好若一謂之環繸綬也一染
謂之縓再染謂之赬三染謂之纁青謂之葱
黒謂之黝斧謂之黼邸謂之柢
