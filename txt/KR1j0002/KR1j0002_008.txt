有事乎社而後出謂之冝振旅闐
闐出爲治兵尚威武也入爲振旅
反尊卑也講武素錦綢杠纁帛縿
素陞龍于縿練旒九飾以組維以
縷緇廣充幅長尋曰旐繼旐曰旆
注旄首曰旌有鈴曰旂錯革鳥曰
旟因章曰旃旌旂兩河閒曰冀州
河南曰豫州河西曰雝州漢南曰
荆州江南曰揚州濟河間曰兖州
濟東曰徐州燕曰幽州齊曰營州
九州魯有大野晉有大陸秦有楊
陓宋有孟諸楚有雲夢吴越之間
有具區齊有海隅燕有昭余祁鄭
有圃田周有焦護十藪東陵阠南
陵息愼西陵威夷中陵朱滕北陵
西隃鴈門是也陵莫大於加陵梁
莫大於溴梁墳莫大於河墳八陵
東方之美者有醫無閭之珣玗琪
焉東南之美者有㑹稽之竹箭焉
南方之美者有梁山之犀象焉西
南之美者有華山之金石焉西方
之美者有霍山之多珠玉焉西北
之美者有崐崘虚之璆琳琅玕焉
北方之美者有幽都之筋角焉東
北之美者有斥山之文皮焉中有
岱岳與其五穀魚鹽生焉九府東
方有比目魚焉不比不行其名謂
之鰈南方有比翼鳥焉不比不飛
其名謂之鶼鶼西方有比肩獸焉
與邛邛岠虚比爲邛邛岠虚齧甘
草即有難邛邛岠虚負而走其名
謂之蟨北方有比肩民焉迭食而
迭望中有枳首蛇焉此四方中國
之異氣也五方邑外謂之郊郊外
謂之牧牧外謂之野野外謂之林
林外謂之坰下溼曰隰大野曰平
廣平曰原髙平曰陸大陸曰阜大
阜曰陵大陵曰阿可食者曰原陂
者曰阪下者曰溼歳曰葘二歳曰
新田三歳曰畬野東至於泰逺西
至於邠國南至於濮鈆北至於祝
栗謂之四極觚竹北戸西王母日
下謂之四荒