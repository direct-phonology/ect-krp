丘望厓洒而髙岸夷上洒下不漘隩隈厓内爲隩外爲隈畢堂牆重厓岸岸上滸墳大防涘爲厓窮瀆汜谷者溦厓岸河南華河西嶽河東岱河北恒江南衡山三襲陟再成英一成坯山大而髙崧山小而髙岑銳而髙嶠卑而大扈小而衆巋小山岌大山峘屬者嶧獨者蜀上正章宛中隆山脊岡未及上翠微山頂冢崒者厜㕒山如堂者密如防者盛巒山嶞重甗隒左右有岸厒大山宫小山霍小山别大山鮮山絕陘多小石磝多大石礐多草木岵無草木峐山上有水埒夏有水冬無水澩山豄無所通谿石戴土謂之崔嵬土戴石爲砠山夾水澗陵夾水澞山