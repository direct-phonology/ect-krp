誰昔昔也不辰不時也凡曲者爲罶
鬼之爲言歸也
父爲考母爲妣

父之考爲王父父之妣爲王母王父之
考爲曽祖王父王父之妣爲曽祖王母曽祖王父之
考爲髙祖王父曽祖王父之妣爲髙祖王母父之丗
父叔父爲從祖祖父父之丗母叔母爲從祖祖母
父之晜弟先生爲丗父後生爲叔父男子先
生爲兄後生爲弟男子謂女子先生爲姊後生爲妹父
之姊妹爲姑父之從父晜弟爲從祖父父之從祖晜弟爲
族父族父之子相謂爲族晜弟族晜弟之子相謂爲親
同姓兄之子弟之子相謂爲從父晜弟子之子
爲孫孫之子爲曽孫曽孫之子爲玄孫
玄孫之子爲來孫來孫之子爲晜孫
晜孫之子爲仍孫仍孫之子爲雲孫王父之姊
妹爲王姑曽祖王父之姊妹爲曽祖王姑髙祖王父之姊
妹爲髙祖王姑父之從父姊妹爲從祖姑父之從祖姊
妹為族祖姑父之從父晜弟之母爲從祖王母父之從
祖晜弟之母爲族祖王母父之兄妻爲丗母父之弟妻
爲叔母父之從父晜弟之妻爲從祖母父之從祖晜弟之
妻爲族祖母父之從祖祖父爲族曽王父父之從祖祖
母爲族曽王母父之妾爲庶母祖王父也晜兄也
　　　　宗族
母之考爲外王父母之妣爲外王母母之王考爲外曽王
父母之王妣爲外曾王母母之晜弟爲舅母之從
父晜弟爲從舅母之姊妹爲從母從母之男子爲從母
晜弟其女子子爲從母姊妹
　　　　母黨
妻之父爲外舅妻之母爲外姑
姑之子爲甥舅之子爲甥妻之晜弟爲甥姊妹之
夫爲甥妻之姊妹同出爲姨
女子謂姊妹之夫爲私男子謂姊妹之子
爲出女子謂晜弟之子爲姪謂出之子
爲離孫謂姪之子爲歸孫女子子之子爲外孫女子
同出謂先生爲姒後生爲娣
女子謂兄之妻爲嫂弟之妻爲婦長
婦謂稚婦爲娣婦娣婦謂長婦爲姒婦
　　　　妻黨
婦稱夫之父曰舅稱夫之母曰姑姑舅在則曰君舅君姑
没則曰先舅先姑謂夫之庶母爲少姑夫之兄爲
兄公夫之弟爲叔夫之姊爲女公夫之女弟爲女
妹子之妻爲婦長婦爲嫡婦衆婦爲庶婦女子
子之夫爲壻壻之父爲姻婦之父爲婚父之黨爲宗族母
與妻之黨爲兄弟婦之父母壻之父母相謂爲婚姻兩壻
相謂爲亞婦之黨爲婚兄弟壻之黨爲
姻兄弟嬪婦也謂我舅者吾謂之甥也
　　　　　婚姻
爾雅卷上
　　　　　　　　　　郭璞注
宫謂之室室謂之宫牖戸之閒謂之
扆其内謂之家東西墻謂之序
西南隅謂之奥西北隅謂之屋漏
東北隅謂之宧東南隅謂之㝔柣謂之
閾棖謂之楔楣謂之梁樞謂之椳樞
逹北方謂之落時落時謂之􁏥垝謂之坫
牆謂之墉鏝謂之杇椹謂之榩地謂之
黝牆謂之堊樴謂之杙在牆者謂之楎
在地者謂之臬大者謂之栱長者謂之閣
闍謂之臺有木者謂之榭雞棲於弋爲榤鑿
垣而棲爲塒植謂之傳傳謂之突杗廇
謂之梁其上楹謂之梲關謂之槉栭謂
之楶棟謂之桴桷謂之榱桷直而遂謂之閱
直不受檐謂之交檐謂之樀容
謂之防連謂之移屋上
薄謂之筄兩階間謂之郷中庭之左右謂之位
門屏之間謂之宁屏謂之樹閍謂之門
正門謂之應門觀謂之闕宫中之門謂之闈
其小者謂之閨小閨謂之閤衖門謂之閎
門側之堂謂之塾橛謂之闑闔謂之扉
所以止扉謂之閎瓴甋謂之甓
宫中衖謂之壼廟中路謂之唐堂途
謂之陳路旅途也路場猷行道也一逹謂之
