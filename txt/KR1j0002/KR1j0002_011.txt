有穴為岫山西曰夕陽山東曰朝
陽泰山爲東嶽華山爲西嶽霍山
爲南嶽恒山爲北嶽嵩髙爲中嶽
梁山晉望也泉一見一否爲瀐井
一有水一無水爲瀱汋濫泉正出
正出涌出也沃泉縣出縣出下出
也沈泉穴出穴出庂出也湀闢流
川過辨回川灉反入潬沙出汧出
不流歸異出同流肥瀵大出尾下
水醮曰厬水自河出爲灉濟爲濋
汶爲瀾洛爲波漢爲濳淮爲滸江
爲沱濄爲洵潁爲沙汝爲濆水決
之澤爲汧決復入爲汜河水清且
灡漪大波爲瀾小波爲淪直波爲
徑江有沱河有灉汝有濆滸水厓
水草交爲湄濟有深渉深則厲淺
則揭揭者揭衣也以衣渉水爲厲
繇膝以下爲揭繇膝以上爲渉繇
帶以上爲厲濳行爲泳汎汎楊舟
紼縭維之紼􁉕也縭緌也天子造
舟諸侯維舟大夫方舟士特舟庶
人乗泭水注川曰谿注谿曰谷注
谷曰溝注溝曰澮注澮曰瀆逆流
而上曰泝洄順流而下曰泝游正
絕流曰亂江河淮濟爲四瀆四瀆
者發原注海者也水泉水中可居
者曰洲小洲曰陼小陼曰沚小沚
曰坻人所爲爲潏水中河出崐崘
虚色白所渠并千七百一川色黃
百里一小曲千里一曲一直河曲
徒駭太史馬頰覆鬴胡蘇簡絜鉤
盤鬲津九河從釋地已下至九河
皆禹所名也爾雅卷中