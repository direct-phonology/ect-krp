# -*- mode: mandoku-view; -*-
#+TITLE: 竹書紀年
#+DATE: 2015-08-24 22:23:02.586827
#+PROPERTY: ID KR2b0001
#+PROPERTY: BASEEDITION SBCK
#+PROPERTY: JUAN 卷上
<pb:KR2b0001_WYG_001-1a>¶
欽定四庫全書¶
　竹書紀年卷上　　　　　　梁　沈約　注¶
黄帝軒轅氏¶
　母曰附寳見大電繞北斗樞星光照郊野感而孕二¶
　十五月而生帝於夀丘弱而能言龍顔有聖徳劾百¶
　神朝而使之應龍攻蚩尤戰虎豹熊羆四獸之力以¶
　女魃止淫雨天下既定聖徳光被羣瑞畢臻有屈軼¶
　之草生於庭佞人入朝則草指之是以佞人不敢進¶
<pb:KR2b0001_WYG_001-1b>¶
元年帝即位居有熊　初制冕服¶
二十年景雲見以雲紀官¶
　有景雲之瑞赤方氣與青方氣相連赤方中有兩星¶
　青方中有一星凡三星皆黄色以天清明時見於攝¶
　提名曰景星帝黄服齋於中宫坐於𤣥扈洛水之上¶
　有鳯凰集不食生蟲不履生草或止帝之東園或巢¶
　於阿閣或鳴於庭其雄自歌其雌自舞麒麟在囿神¶
　鳥来儀有大螻如羊大螾如虹帝以土氣勝遂以土¶
<pb:KR2b0001_WYG_001-2a>¶
　徳王¶
五十年秋七月庚申鳯鳥至帝祭于洛水¶
　庚申天露三日三夜晝昏帝問天老力牧容成曰於¶
　公何如天老曰臣聞之國安其主好文則鳯凰居之¶
　國亂其主好武則鳯凰去之今鳯凰翔於東郊而樂¶
　之其鳴音中夷則與天相副以是觀之天有嚴教以¶
　賜帝帝勿犯也召史卜之龜燋史曰臣不能占也其¶
　問之聖人帝曰已問天老力牧容成矣史北面再拜¶
<pb:KR2b0001_WYG_001-2b>¶
　曰龜不違聖智故燋霧既降游于洛水之上見大魚¶
　殺五牲以醮之天乃甚雨七日七夜魚流於海得圖¶
　書焉龍圖出河龜書出洛赤文篆字以授軒轅接萬¶
　神於明庭今塞門谷口是也¶
五十九年貫胷氏来賔　長股氏来賓¶
七十七年昌意降居若水産帝乾荒¶
一百年地裂　帝陟¶
　帝王之崩皆曰陟書稱新陟王謂新崩也帝以土徳¶
<pb:KR2b0001_WYG_001-3a>¶
　王應地裂而陟葬羣臣有左徹者感思帝徳取衣冠¶
　几杖而朝饗之諸侯大夫嵗時朝焉¶
　約按帝摯少昊氏母曰女節見星如虹下流華渚既¶
　而夢接意感生少昊登帝位有鳯凰之瑞或曰名清¶
　不居帝位帥鳥師居西方以鳥紀官¶
帝顓頊髙陽氏¶
　母曰女樞見瑤光之星貫月如虹感己於幽房之宫¶
　生顓頊於若水首戴干戈有聖徳生十年而佐少昊¶
<pb:KR2b0001_WYG_001-3b>¶
　氏二十而登帝位¶
元年帝即位居濮¶
十三年初作厯象¶
二十一年作承雲之樂¶
三十年帝産伯鯀居天穆之陽¶
七十八年帝陟　術器作亂辛侯滅之¶
帝嚳髙辛氏¶
　生而駢齒有聖徳初封辛侯代髙陽氏王天下使鼔¶
<pb:KR2b0001_WYG_001-4a>¶
　人拊鞞鼓擊鐘磬鳯皇鼓翼而舞¶
元年帝即位居亳¶
十六年帝使重帥師滅有鄶¶
四十五年帝錫唐侯命¶
六十三年帝陟¶
　帝子摰立九年而廢¶
帝堯陶唐氏¶
　母曰慶都生於斗維之野常有黄雲覆其上及長觀¶
<pb:KR2b0001_WYG_001-4b>¶
　于三河常有龍隨之一旦龍負圖而至其文要曰亦¶
　受天祐眉八彩鬚髪長七尺二寸面銳上豐下足履¶
　翼宿既而隂風四合赤龍感之孕十四月而生堯於¶
　丹陵其狀如圖及長身長十尺有聖徳封於唐夢攀¶
　天而上髙辛氏衰天下歸之¶
元年丙子帝即位居冀　命羲和厯象¶
五年初巡狩四岳¶
七年有麟¶
<pb:KR2b0001_WYG_001-5a>¶
十二年初治兵¶
十六年渠搜氏来賓¶
十九年命共工治河¶
二十九年春僬僥氏来朝貢沒羽¶
四十二年景星見于翼¶
五十年帝㳺于首山乗素車𤣥駒¶
五十三年帝祭于洛¶
五十八年帝使后稷放帝子朱於丹水¶
<pb:KR2b0001_WYG_001-5b>¶
六十一年命崇伯鯀治河¶
六十九年黜崇伯鯀¶
七十年春正月帝使四岳錫虞舜命¶
　帝在位七十年景星出翼鳯皇在庭朱草生嘉禾秀¶
　甘露潤醴泉出日月如合璧五星如聨珠厨中自生¶
　肉其薄如箑搖動則風生食物寒而不臭名曰箑脯¶
　又有草莢階而生月朔始生一莢月半而生十五莢¶
　十六日以後日落一莢及晦而盡月小則一莢焦而¶
<pb:KR2b0001_WYG_001-6a>¶
　不落名曰蓂莢一曰厯莢洪水既平歸功於舜將以¶
　天下禪之乃潔齊修壇場於河洛擇良日率舜等升¶
　首山遵河渚有五老㳺焉蓋五星之精也相謂曰河¶
　圖將来告帝以期知我者重瞳黄姚五老因飛為流¶
　星上入昴二月辛丑昧明禮備至於日昃榮光出河¶
　休氣四塞白雲起回風搖乃有龍馬銜甲赤文緑色¶
　縁壇而上吐甲圖而去甲似龜背廣九尺其圖以白¶
　玉為檢赤土為泥似黄金約以青繩檢文曰闓色授¶
<pb:KR2b0001_WYG_001-6b>¶
　帝舜言虞夏當授天命帝乃寫其言藏於東序後二¶
　年二月仲辛率羣臣沈璧於洛禮畢退俟至于下昃¶
　赤光起元龜負書而出背甲赤文成字止壇其書言¶
　當禪舜遂讓舜¶
七十一年帝命二女嬪于舜¶
七十三年春正月舜受終于文祖¶
七十四年虞舜初巡狩四岳¶
七十五年司空禹治河¶
<pb:KR2b0001_WYG_001-7a>¶
七十六年司空伐曹魏之戎克之¶
八十六年司空入覲贄用𤣥圭¶
八十七年初建十有二州¶
八十九年作游宫於陶¶
九十年帝游居于陶¶
九十七年司空巡十有二州¶
一百年帝陟于陶¶
　帝子丹朱避舜于房陵舜讓不克朱遂封于房為虞¶
<pb:KR2b0001_WYG_001-7b>¶
　賔三年舜即天子之位¶
帝舜有虞氏¶
　母曰握登見大虹意感而生舜於姚墟目重瞳子故¶
　名重華龍顔大口黒色身長六尺一寸舜父母憎舜¶
　使其塗廩自下焚之舜服鳥工衣服飛去又使浚井¶
　自上填之以石舜服龍工衣自傍而出耕於歴夢眉¶
　長與髪等遂登庸¶
元年己未帝即位居冀　作大韶之樂¶
<pb:KR2b0001_WYG_001-8a>¶
　即帝位蓂莢生於階鳯凰巢於庭擊石拊石以歌九¶
　韶百獸率舞景星出于房地出乗黄之馬¶
三年命臯陶作刑¶
九年西王母来朝¶
　西王母之来朝獻白環玉玦¶
十四年卿雲見命禹代虞事¶
　在位十有四年奏鐘石笙管未罷而天大靁雨疾風¶
　登屋拔木桴鼓播地鐘(缺/)亂行舞人頓伏樂正狂走¶
<pb:KR2b0001_WYG_001-8b>¶
　舜乃(缺/)堵持衡而笑曰明哉天下非一人之天下也¶
　亦乃見于鐘石笙筦乎乃薦禹于天使行天子事也¶
　于時和氣普應慶雲興焉若烟非烟若雲非雲郁郁¶
　紛紛蕭索輪囷百工相和而歌慶雲帝乃倡之曰慶¶
　雲爛兮糺縵縵兮日月光華旦復旦兮羣臣咸進頓¶
　首曰明明上天爛然星陳日月光華𢎞于一人帝乃¶
　再歌曰日月有常星辰有行四時從經萬姓允誠於¶
　予論樂配天之靈遷于聖賢莫不咸聴鼚乎鼓之軒¶
<pb:KR2b0001_WYG_001-9a>¶
　乎舞之精華以竭褰裳去之於是八風循通慶雲叢¶
　聚蟠龍奮迅於其藏蛟魚踊躍於其淵龜鼈咸出其¶
　穴遷虞而事夏舜乃設壇於河依堯故事至于下昃¶
　榮光休至黄龍負圖長三十二尺廣九尺出于壇畔¶
　赤文縁錯其文言當禪禹¶
十五年帝命夏后有事于太室¶
十七年春二月入學初用萬¶
二十五年息慎氏来朝貢弓矢¶
<pb:KR2b0001_WYG_001-9b>¶
二十九年帝命子義鈞封于商¶
三十年葬后育于渭¶
三十二年帝命夏后總師遂陟方岳¶
三十三年春正月夏后受命于神宗遂復九州¶
三十五年帝命夏后征有苗有苗氏来朝¶
四十二年𤣥都氏来朝貢寳玉¶
四十七年冬隕霜不殺草木¶
四十九年帝居于鳴條¶
<pb:KR2b0001_WYG_001-10a>¶
五十年帝陟¶
　義鈞封于商是謂商鈞后育娥皇也鳴條有蒼梧之¶
　山帝崩遂葬焉今海州¶
帝禹夏后氏¶
　母曰修己出行見流星貫昴夢接意感既而吞神珠修¶
　己背剖而生禹於石紐虎鼻口兩耳參鏤首戴鈎鈐¶
　胸有玉斗足文履已故名文命長有聖徳長九尺九¶
　寸夢自洗於河取水飲之又有白狐九尾之瑞當堯¶
<pb:KR2b0001_WYG_001-10b>¶
　之世舜舉之禹觀於河有長人白面魚身出曰吾河¶
　精也呼禹曰文命治水言訖授禹河圖言治水之事¶
　乃退入于淵禹治水既畢天錫𤣥圭以告成功夏道¶
　將興草木暢茂青龍止于郊祝融之神降于崇山乃¶
　受舜禪即天子之位洛出龜書是為洪範三年喪畢¶
　都于陽城¶
元年壬子帝即位居冀　頒夏時于邦國¶
二年咎陶薨¶
<pb:KR2b0001_WYG_001-11a>¶
五年巡狩會諸侯于塗山¶
　南巡狩濟江中流有二黄龍負舟舟人皆懼禹笑曰¶
　吾受命于天屈力以養人生性也死命也奚憂龍哉¶
　龍于是曳尾而逝¶
八年春會諸侯于會稽殺防風氏　夏六月雨金于夏¶
邑　秋八月帝陟于會稽禹立四十五年¶
　禹薦益於天七年禹崩三年喪畢天下歸啟¶
帝啟¶
<pb:KR2b0001_WYG_001-11b>¶
元年癸亥帝即位于夏邑大饗諸侯于鈞臺諸侯從帝¶
歸于冀都大饗諸侯于璿臺¶
二年費侯伯益出就國　王帥師伐有扈大戰于甘(有/扈)¶
(在始平/鄠縣)¶
六年伯益薨祠之¶
八年帝使孟涂如巴涖訟¶
十年帝巡狩舞九韶于大穆之野¶
十一年放王季子武觀于西河(武觀即五觀也觀/國今頓丘衛縣)¶
<pb:KR2b0001_WYG_001-12a>¶
十五年武觀以西河叛彭百夀帥師征西河武觀来歸¶
十六年陟¶
帝太康¶
元年癸未帝即位居斟鄩畋于洛表羿入居斟鄩¶
四年陟¶
帝仲康¶
元年己丑帝即位居斟鄩¶
五年秋九月庚戌朔日有食之命&KR1015;侯帥師征羲和¶
<pb:KR2b0001_WYG_001-12b>¶
六年錫昆吾命作伯¶
七年陟　世子相出居商丘依邳侯(一作依同姓諸/侯斟灌斟鄩)¶
帝相¶
元年戊戌帝即位居商　征淮夷¶
二年征風及黄夷¶
七年夷来賔¶
八年寒浞殺羿使其子澆居過¶
九年相居于斟灌¶
<pb:KR2b0001_WYG_001-13a>¶
十五年商侯相土作乗馬遂遷于商丘¶
二十年寒浞滅戈¶
二十六年寒浞使其子澆帥師滅斟灌¶
二十七年澆(缺/)斟鄩大戰于濰覆其舟滅之¶
二十八年寒浞使其子澆弑帝后緡歸于有仍伯靡出¶
奔鬲¶
　斟灌之墟是為帝丘后緡方娠逃出自竇歸于有仍¶
　伯靡奔有鬲氏¶
<pb:KR2b0001_WYG_001-13b>¶
夏世子少康生(丙寅/年)¶
少康自有仍奔虞(乙酉/年)¶
伯靡自鬲帥斟鄩斟灌之師以伐浞世子少康使汝艾¶
伐過殺澆(甲辰/年)　伯子杼帥師滅戈¶
伯靡殺寒浞少康自綸歸于夏邑(乙巳/年)¶
　明年后緡生少康既長為仍牧正惎澆能戒之澆使¶
　椒求之將至仍少康逃奔有虞為之庖正以除其害¶
　虞思於是妻之以二姚而邑諸綸有田一成有衆一¶
<pb:KR2b0001_WYG_001-14a>¶
　旅能布其徳而兆其謀以收夏衆撫其官職夏之遺¶
　臣伯靡自有鬲氏收二斟之燼以伐浞浞恃澆皆康¶
　娛日忘其惡而不為備少康使汝艾諜澆初浞娶純¶
　狐氏有子早死其婦曰女岐寡居澆强圉徃至其户¶
　陽有所求女岐為之縫裳共舎而宿汝艾夜使人襲¶
　斷其首乃女岐也澆既多力又善走艾乃田獵放犬¶
　逐獸因嗾澆顛隕乃斬澆以歸于少康於是夏衆滅¶
　浞奉少康歸于夏邑諸侯始聞之立為天子祀夏配¶
<pb:KR2b0001_WYG_001-14b>¶
　天不失舊物¶
帝少康¶
元年丙午帝即位諸侯来朝賓虞公¶
二年方夷来賓¶
三年復田稷¶
　后稷之後不窟失官至是而復¶
十一年使商侯㝠治河¶
十八年遷于原¶
<pb:KR2b0001_WYG_001-15a>¶
二十一年陟¶
帝杼¶
元年己巳帝即位居原¶
五年自原遷于老丘¶
八年征于東海及三夀得一狐九尾¶
十三年商侯㝠死于河¶
十七年陟¶
　杼或作帝宇一曰伯杼杼能帥禹者也故夏后氏報¶
<pb:KR2b0001_WYG_001-15b>¶
　焉¶
帝芬¶
元年戊子帝即位¶
三年九夷来御¶
十六年洛伯用與河伯馮夷鬭¶
三十三年封昆吾氏子于有蘓¶
三十六年作圜土¶
四十四年陟¶
<pb:KR2b0001_WYG_001-16a>¶
　芬或曰芬𤼵¶
帝芒¶
元年壬申帝即位以𤣥珪賓于河¶
十三年冬狩于海獲大魚¶
三十三年商侯遷于殷¶
五十八年陟¶
　芒或曰帝荒¶
帝泄¶
<pb:KR2b0001_WYG_001-16b>¶
元年辛未帝即位¶
十二年殷侯子亥賓于有易有易殺而放之¶
十六年殷侯微以河伯之師伐有易殺其君綿臣¶
　殷侯子亥賓于有易而淫焉有易之君綿臣殺而放¶
　之故殷上甲微假師于河伯以伐有易滅之遂殺其¶
　君綿臣中葉衰而上甲微復興故殷人報焉¶
二十一年命畎夷白夷𤣥夷風夷(缺/)　黄夷¶
二十五年陟¶
<pb:KR2b0001_WYG_001-17a>¶
帝不降¶
元年己亥帝即位¶
六年伐九苑¶
三十五年殷滅皮氏¶
五十九年遜位于弟扄¶
帝扄¶
元年戊戌帝即位¶
十年帝不降陟¶
<pb:KR2b0001_WYG_001-17b>¶
　三代之世内禪惟不降實有聖徳¶
十八年陟¶
帝厪¶
　一名𦙍甲¶
元年己未帝即位居西河¶
四年作西音　昆吾氏遷于許(己姓名樊封于衛夏/衰為伯遷于舊許)¶
八年天有祅孽十日竝出其年陟¶
帝孔甲¶
<pb:KR2b0001_WYG_001-18a>¶
元年乙巳帝即位居西河　廢豕韋氏使劉累豢龍¶
三年王畋于萯山¶
五年作東音¶
七年劉累遷于魯陽¶
　王好事鬼神肆行淫亂諸侯化之夏政始衰田于東¶
　陽萯山天大風晦盲孔甲迷惑入于民室主人方乳¶
　或曰后来見良日也之子必大吉或又曰不勝也之¶
　子必有殃孔甲聞之曰以為余一人子夫誰殃之乃¶
<pb:KR2b0001_WYG_001-18b>¶
　取其子以歸既長為斧所戕乃作破斧之歌是為東¶
　音劉累所畜龍一雌死潛醢以食夏后夏后饗之既¶
　而使求之懼而遷于魯陽其後為范氏¶
九年陟　殷侯復歸于商丘¶
帝昊¶
　昊一作臯¶
元年庚辰帝即位　使豕韋氏復國(夏衰昆吾豕/韋相繼為伯)¶
三年陟¶
<pb:KR2b0001_WYG_001-19a>¶
帝𤼵¶
　一名后敬或曰𤼵恵¶
元年乙酉帝即位　諸夷賓于王門再保墉會于上池¶
　諸夷入舞¶
七年陟　泰山震¶
帝癸¶
　一名桀¶
元年壬辰帝即位居斟鄩¶
<pb:KR2b0001_WYG_001-19b>¶
三年築傾宫　毁容臺　畎夷入于岐以叛¶
六年岐踵戎来賓¶
十年五星錯行夜中星隕如雨　地震　伊洛竭¶
十一年㑹諸侯于仍有緡氏逃歸遂滅有緡¶
十三年遷于河南　初作輦¶
十四年扁帥師伐岷山(一作/山民)¶
　癸命扁伐山民山民女于桀二人曰琬曰琰后愛二¶
　人女無子焉斵其名于苕華之玉苕是琬華是琰而¶
<pb:KR2b0001_WYG_001-20a>¶
　棄其元妃于洛曰妺喜於傾宫飾瑤臺居之¶
十五年商侯履遷于亳(成湯/元年)¶
十七年商使伊尹来朝¶
二十年伊尹歸于商及汝鳩汝方會于北門¶
二十一年商師征有洛克之遂征荆荆降¶
二十二年商侯履来朝命囚履于夏臺¶
二十三年釋商侯履　諸侯遂賔于商¶
二十六年商滅温¶
<pb:KR2b0001_WYG_001-20b>¶
二十八年昆吾氏伐商商會諸侯于景亳遂征韋商師¶
取韋遂征顧　太史令終古出奔商¶
二十九年商師取顧　三日竝出　費伯昌出奔商¶
冬十月鑿山穿陵以通于河¶
三十年瞿山崩　殺其大夫闗龍逄　商師征昆吾¶
冬耹遂災¶
三十一年商自陑征夏邑克昆吾大雷雨戰于鳴條夏¶
師敗績桀出奔三朡商師征三朡戰于郕獲桀于焦門¶
<pb:KR2b0001_WYG_001-21a>¶
放之于南巢¶
　自禹至桀十七世有王與無王用嵗四百七十一年¶
　(起壬子/終壬戌)¶
殷商成湯¶
　名履¶
　湯有七名而九征放桀于南巢而還諸侯八譯而来¶
　者千八百國竒肱氏以車至乃同尊天乙履為天子¶
　三讓遂即天子之位初髙辛氏之世妃曰簡狄以春¶
<pb:KR2b0001_WYG_001-21b>¶
　分𤣥鳥至之日從帝祀郊禖與其妹浴于𤣥丘之水¶
　有𤣥鳥銜卵而墜之五色甚好二人競取覆以二筐¶
　簡狄先得而吞之遂孕胸剖而生契長為堯司徒成¶
　功於民受封於商後十三世生主癸主癸之妃曰扶¶
　都見白氣貫月意感以乙日生湯號天乙豐下銳上¶
　晳而有䫇句身而揚聲長九尺臂有四肘是為成湯¶
　湯在亳能修其徳伊摯將應湯命夢乗船過日月之¶
　傍湯乃東至于洛觀帝堯之壇沈璧退立黄魚雙踴¶
<pb:KR2b0001_WYG_001-22a>¶
　黒鳥隨之止于壇化為黒玉又有黒龜竝赤文成字¶
　言夏桀無道湯當代之檮杌之神見于邳山有神牽¶
　白狼銜鉤而入商朝金徳將盛銀自山溢湯將奉天¶
　命放桀夢及天而䑛之遂有天下商人後改天下之號¶
　曰殷¶
十八年癸亥王即位居亳　始屋夏社¶
十九年大旱　氐羌来貢¶
二十年大旱　夏桀卒于亭山禁弦歌舞¶
<pb:KR2b0001_WYG_001-22b>¶
二十一年大旱　鑄金幣¶
二十二年大旱¶
二十三年大旱¶
二十四年大旱王禱于桑林雨¶
二十五年作大濩樂　初巡狩定獻令¶
二十七年遷九鼎于商邑¶
二十九年陟¶
外丙¶
<pb:KR2b0001_WYG_001-23a>¶
　名勝¶
元年乙亥王即位居亳命卿士伊尹¶
二年陟¶
仲壬¶
　名庸¶
元年丁丑王即位居亳命卿士伊尹¶
四年陟¶
太甲¶
<pb:KR2b0001_WYG_001-23b>¶
　名至¶
元年辛巳王即位居亳命卿士伊尹伊尹放太甲于桐¶
乃自立¶
　約按伊尹自立蓋誤以攝政為真爾¶
七年王潛出自桐殺伊尹天大霧三日乃立其子伊陟¶
伊奮命復其父之田宅而中分之¶
　約按此文與前後不類蓋後世所益¶
十年大饗于太廟　初祀方明¶
<pb:KR2b0001_WYG_001-24a>¶
十二年陟¶
沃丁¶
　名絢¶
元年癸巳王即位居亳命卿士咎單¶
八年祠保衡¶
十九年陟¶
小庚(約按史記/作太庚)¶
　名辨¶
<pb:KR2b0001_WYG_001-24b>¶
元年壬子王即位居亳¶
五年陟¶
小甲¶
　名髙¶
元年丁巳王即位居亳¶
十七年陟¶
雍己¶
　名佃¶
<pb:KR2b0001_WYG_001-25a>¶
元年甲戌王即位居亳¶
十二年陟¶
太戊¶
　名密¶
元年丙戌王即位居亳命卿士伊陟臣扈¶
七年有桑榖生于朝¶
十一年命巫咸禱于山川¶
二十六年西戎来賓王使王孟聘西戎¶
<pb:KR2b0001_WYG_001-25b>¶
三十一年命費侯中衍為車正¶
三十五年作寅車¶
四十六年大有年¶
五十八年城蒲姑¶
六十一年東九夷来賔¶
七十五年陟¶
　太戊遇祥桑側身修行三年之後逺方慕明徳重譯¶
　而至者七十六國商道復興廟為中宗(竹書作/太宗)¶
<pb:KR2b0001_WYG_001-26a>¶
仲丁¶
　名莊¶
元年辛丑王即位自亳遷于囂于河上¶
六年征藍夷¶
九年陟¶
外壬¶
　名𤼵¶
元年庚戌王即位居囂　邳人姺人叛¶
<pb:KR2b0001_WYG_001-26b>¶
十年陟¶
河亶甲¶
　名整¶
元年庚申王即位自囂遷于相¶
三年彭伯克邳¶
四年征藍夷¶
五年姺人入于班方彭伯韋伯伐班方姺人来賔¶
九年陟¶
<pb:KR2b0001_WYG_001-27a>¶
祖乙¶
　名滕¶
元年己巳王即位自相遷于耿命彭伯韋伯¶
二年圮于耿自耿遷于庇¶
三年命卿士巫賢¶
八年城庇¶
十五年命邠侯髙圉¶
十九年陟¶
<pb:KR2b0001_WYG_001-27b>¶
　祖乙之世商道復興廟為中宗(史記與無/逸皆無之)¶
祖辛¶
　名旦¶
元年戊子王即位居庇¶
十四年陟¶
開甲(史記作/沃甲)¶
　名踰¶
元年壬寅王即位居庇¶
<pb:KR2b0001_WYG_001-28a>¶
五年陟¶
祖丁¶
　名新¶
元年丁未王即位居庇¶
九年陟¶
南庚¶
　名更¶
元年丙辰王即位居庇¶
<pb:KR2b0001_WYG_001-28b>¶
三年遷于奄¶
六年陟¶
陽甲(一名/和甲)¶
　名和¶
元年壬戌王即位居奄¶
三年西征丹山戎¶
四年陟¶
盤庚¶
<pb:KR2b0001_WYG_001-29a>¶
　名旬¶
元年丙寅王即位居奄¶
七年應侯来朝¶
十四年自奄遷于北䝉曰殷¶
十五年營殷邑¶
十九年命邠侯亞圉¶
二十八年陟¶
小辛¶
<pb:KR2b0001_WYG_001-29b>¶
　名頌¶
元年甲午王即位居殷¶
三年陟¶
小乙¶
　名歛¶
元年丁酉王即位居殷¶
六年命世子武丁居于河學于甘盤¶
十年陟¶
<pb:KR2b0001_WYG_001-30a>¶
武丁¶
　名昭¶
元年丁未王即位居殷命卿士甘盤¶
三年夢求傅説得之¶
六年命卿士傅説視學養老¶
十二年報祀上甲微¶
二十五年王子孝己卒于野¶
二十九年肜祭太廟有雉来¶
<pb:KR2b0001_WYG_001-30b>¶
三十二年伐鬼方次于荆¶
三十四年王師克鬼方氐羌来賓¶
四十三年王師滅大彭¶
五十年征豕韋克之¶
五十九年陟¶
　王殷之大仁也力行王道不敢荒寧嘉靖殷邦至于¶
　大小無時或怨是時輿地東不過江黄西不過氐羌¶
　南不過荆蠻北不過朔方而頌聲作禮廢而復起廟¶
<pb:KR2b0001_WYG_001-31a>¶
　號髙宗¶
祖庚¶
　名曜¶
元年丙午即位居殷作髙宗之訓¶
十一年陟¶
祖甲(國語作/帝甲)¶
　名載¶
元年丁巳王即位居殷¶
<pb:KR2b0001_WYG_001-31b>¶
十二年征西戎　冬王返自西戎(祖甲西征/得一丹山)¶
十三年西戎来賓命邠侯組紺¶
二十四年重作湯刑¶
二十七年命王子囂王子良¶
三十三年陟¶
　王舊在野及即位知小人之依能保恵庶民不侮鰥¶
　寡迨其末也繁刑以攜逺殷道復衰(國語曰元王勤/商十有四世帝)¶
　(甲亂之七/世而隕)¶
<pb:KR2b0001_WYG_001-32a>¶
馮辛(史記作/廪辛)¶
　名先¶
元年庚寅王即位居殷¶
四年陟¶
庚丁¶
　名囂¶
元年甲午王即位居殷¶
八年陟¶
<pb:KR2b0001_WYG_001-32b>¶
武乙¶
　名瞿¶
元年壬寅王即位居殷頒遷于岐周¶
三年自殷遷于河北　命周公亶父賜以岐邑¶
十五年自河北遷于沬¶
二十一年周公亶父薨¶
二十四年周師伐程戰于畢克之¶
三十年周師伐義渠乃獲其君以歸¶
<pb:KR2b0001_WYG_001-33a>¶
三十四年周公季歴来朝王賜地三十里玉十瑴馬十¶
匹¶
二十五年周公季歴伐西落鬼戎　王畋于河渭大雷¶
震死¶
文丁(史記作/太丁非)¶
　名杞¶
元年丁丑王即位居殷(自沬歸/殷邑)¶
二年周公季歴伐燕京之戎敗績¶
<pb:KR2b0001_WYG_001-33b>¶
三年洹水一日三絶¶
四年周公季歴伐余無之戎克之命為牧師¶
五年周作程邑¶
七年周公季歴伐始呼之戎克之¶
十一年周公季歴伐翳徒之戎獲其三大夫来獻捷王¶
殺季歴¶
　王嘉季歴之功錫之圭瓉秬鬯九命為伯既而執諸¶
　塞庫季歴困而死因謂文丁殺季歴(執王季於塞庫/羈文王於玉門)¶
<pb:KR2b0001_WYG_001-34a>¶
　(鬱尼之情辭以/作歌其𫝊久矣)¶
十二年(周文王/元年)有鳯集於岐山¶
十三年陟¶
帝乙¶
　名羡¶
元年庚寅王即位居殷¶
三年王命南仲西拘昆夷城朔方　夏六月周地震¶
九年陟¶
<pb:KR2b0001_WYG_001-34b>¶
帝辛¶
　名受(即紂也/曰受辛)¶
元年己亥王即位居殷命九侯周侯邘侯(周侯為/西伯昌)¶
三年有雀生鸇¶
四年大蒐于黎　作炮烙之刑¶
五年夏築南單之臺　雨土于亳¶
六年西伯初禴于畢¶
九年王師伐有蘇獲妲己以歸　作瓊室立玉門¶
<pb:KR2b0001_WYG_001-35a>¶
十年夏六月王畋于西郊¶
十七年西伯伐翟　冬王遊於漢¶
二十一年春正月諸侯朝周　伯夷叔齊自孤竹歸于¶
周¶
二十二年冬大蒐于渭¶
二十三年囚西伯于羑里¶
二十九年釋西伯諸侯逆西伯歸于程¶
三十年春三月西伯率諸侯入貢¶
<pb:KR2b0001_WYG_001-35b>¶
三十一年西伯治兵于畢得吕尚以為師¶
三十二年五星聚于房　有赤鳥集于周社　密人侵¶
阮西伯帥師伐宻¶
三十三年宻人降于周師遂遷于程　王錫命西伯得¶
専征伐¶
　約按文王受命九年大統未集蓋得専征伐受命自¶
　此年始¶
三十四年周師取耆及邦遂伐崇崇人降　冬十二月¶
<pb:KR2b0001_WYG_001-36a>¶
昆夷侵周¶
三十五年周大饑西伯自程遷于豐¶
三十六年春正月諸侯朝于周遂伐昆夷　西伯使世¶
子發營鎬¶
三十七年周作辟雍¶
三十九年大夫辛甲出奔周¶
四十年周作靈臺　王使膠鬲求玉于周¶
四十一年春三月西伯昌薨(周文王葬畢郢/西於豐三十里)¶
<pb:KR2b0001_WYG_001-36b>¶
四十二年(周武王/元年)西伯𤼵受丹書于吕尚　有女子化¶
為丈夫¶
四十三年春大閱　嶢山崩¶
四十四年西伯𤼵伐黎¶
四十七年内史向摯出奔周¶
四十八年夷羊見　二日竝出¶
五十一年冬十一月戊子周師渡盟津而還　王囚箕¶
子殺王子比干微子出奔¶
<pb:KR2b0001_WYG_001-37a>¶
五十二年庚寅周始伐殷　秋周師次于鮮原　冬十¶
有二月周師有事于上帝庸蜀羌髳㣲盧彭濮從周師¶
伐殷(伐殷至邢丘更/名邢丘曰懐)¶
　湯滅夏以至于受二十九王用嵗四百九十六年(起/癸)¶
　(亥終/戊寅)¶
　¶
　¶
　¶
<pb:KR2b0001_WYG_001-37b>¶
　¶
　¶
　¶
　¶
　¶
　¶
　¶
　竹書紀年卷上¶
