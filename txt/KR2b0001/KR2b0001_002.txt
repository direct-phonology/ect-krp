# -*- mode: mandoku-view; -*-
#+TITLE: 竹書紀年
#+DATE: 2015-08-24 22:23:02.604450
#+PROPERTY: ID KR2b0001
#+PROPERTY: BASEEDITION SBCK
#+PROPERTY: JUAN 卷下
<pb:KR2b0001_WYG_002-1a>¶
欽定四庫全書¶
　竹書紀年卷下　　　　　　　梁沈約注¶
周武王¶
　名𤼵初髙辛氏之世妃曰姜嫄助祭郊禖見大人迹¶
　履之當時歆如有人道感己遂有身而生男以為不¶
　祥棄之隘巷羊牛避而不踐又送之山林之中會伐¶
　林者又取而置寒氷上大鳥以一翼藉覆之姜嫄以¶
　為異乃收養焉名之曰棄枝頥有異相長為堯稷官¶
<pb:KR2b0001_WYG_002-1b>¶
　有功於民后稷之孫曰公劉有徳諸侯皆以天子之¶
　禮待之初黄帝之世䜟言曰西北為王期在甲子昌¶
　制命𤼵行誅旦行道及公劉之後十三世而生季歴¶
　季歴之十年飛龍盈於殷之牧野此蓋聖人在下位¶
　將起之符也季歴之妃曰大任夢長人感己溲于豕¶
　牢而生昌是為周文王龍顔虎肩身長十尺胷有四¶
　乳太王曰吾世當有興者其在昌乎季歴之兄曰太¶
　伯知天命在昌適越終身不反弟仲雝從之故季歴¶
<pb:KR2b0001_WYG_002-2a>¶
　為嗣以及昌昌為西伯作邑於豐文王之妃曰太姒¶
　夢商庭生棘太子𤼵植梓樹於闕間化為松栢棫柞¶
　以告文王文王幣率羣臣與𤼵竝拜告夢季秋之甲¶
　子赤爵銜書及豐置于昌户昌拜稽首受其文要曰¶
　姬昌蒼帝子亡殷者紂王將畋史編卜之曰將大獲¶
　非熊非羆天遣大師以佐昌臣太祖史疇為禹卜畋¶
　得臯陶其兆類此至于磻溪之水吕尚釣於涯王下¶
　趨拜曰望公七年乃今見光景于斯尚立變名答曰¶
<pb:KR2b0001_WYG_002-2b>¶
　望釣得玉璜其文要曰姬受命昌来提撰爾洛鈐報¶
　在齊尚出游見赤人自洛出授尚書命曰召佐昌者¶
　子文王夢日月著其身又鷟鸑鳴於岐山孟春六句¶
　五緯聚房後有鳯凰銜書㳺文王之都書又曰殷帝¶
　無道虐亂天下星命已移不得復久靈祗逺離百神¶
　吹去五星聚房昭理四海文王既沒太子𤼵代立是¶
　為武王武王駢齒望羊將伐紂至于孟津八百諸侯¶
　不期而會咸曰紂可伐矣武王不從及紂殺比干囚¶
<pb:KR2b0001_WYG_002-3a>¶
　箕子微子去之乃伐紂度孟津中流白魚躍入王舟¶
　王俯取魚長三尺目下有赤文成字言紂可伐王寫¶
　以世字魚文消燔魚以告天有火自天止於王屋流¶
　為赤烏烏銜榖焉榖者紀后稷之徳火者燔魚以告¶
　天天火流下應以告也遂東伐紂勝於牧野兵不血¶
　刃而天下歸之乃封吕尚於齊周徳既隆草木茂盛¶
　蒿堪為宫室因名蒿室既有天下遂都于鎬¶
十二年辛夘王率西夷諸侯伐殷敗之于坶野王親禽¶
<pb:KR2b0001_WYG_002-3b>¶
受于南單之臺遂分天之明立受子禄父是為武庚¶
夏四月王歸于豐饗于太廟命監殷遂狩於管　作大¶
武樂¶
十三年巢伯来賓　薦殷于太廟遂大封諸侯　秋大¶
有年¶
十四年王有疾周文公禱于壇墠作金縢¶
十五年肅慎氏来賓　初狩方岳誥于沬邑　冬遷九¶
鼎于洛¶
<pb:KR2b0001_WYG_002-4a>¶
十六年箕子来朝　秋王師滅蒲姑¶
十七年命王世子誦于東宫　冬十有二月王陟年九¶
十四¶
成王¶
　名誦¶
元年丁酉春正月王即位命冡宰周文公總百官　庚¶
午周公誥諸侯于皇門　夏六月葬武王于畢　秋王¶
加元服　武庚以殷叛　周文公出居于東¶
<pb:KR2b0001_WYG_002-4b>¶
二年奄人徐人及淮夷入于邶以叛　秋大雷電以風¶
王逆周文公于郊遂伐殷¶
三年王師滅殷殺武庚禄父遷殷民于衛遂伐奄滅蒲¶
姑(姑與四國作亂/故周文公伐之)¶
四年春正月初朝于廟　夏四月初甞麥　王師伐淮¶
夷遂入奄¶
五年春正月王在奄遷其君于蒲姑　夏五月王至自¶
奄　遷殷民于洛邑遂營成周¶
<pb:KR2b0001_WYG_002-5a>¶
六年大蒐于岐陽¶
七年周公復政于王　春二月王如豐　三月召康公¶
如洛度邑　甲子周文公誥多士于成周遂城東都¶
王如東都諸侯来朝　冬王歸自東都　立髙圉廟¶
八年春正月王初蒞阼親政　命魯侯禽父齊侯伋遷¶
庶殷于魯　作象舞　冬十月王師滅唐遷其民于杜¶
九年春正月有事于太廟初用勺　肅慎氏来朝王使¶
榮伯錫肅慎氏命¶
<pb:KR2b0001_WYG_002-5b>¶
十年王命唐慎虞為侯　越裳氏来朝　周文公出居¶
于豐¶
十一年春正月王如豐　唐叔獻嘉禾王命唐叔歸禾¶
于周文公　王命周平公治東都¶
　約按周平公即君陳周公之子伯禽之弟¶
十二年王師燕師城韓王錫韓侯命¶
十三年王師會齊侯魯侯伐戎　夏六月魯大禘于周¶
公廟¶
<pb:KR2b0001_WYG_002-6a>¶
十四年秦師圍曲城克之　冬洛邑告成¶
十八年春正月王如洛邑定鼎　鳯凰見遂有事于河¶
　武王沒成王少周公旦攝政七年制禮作樂神鳥鳯¶
　凰見蓂荚生乃與成王觀于河洛沈璧禮畢王退俟¶
　至于日昃榮光竝出幕河青雲浮至青龍臨壇銜𤣥¶
　甲之圖坐之而去禮于洛亦如之𤣥龜青龍蒼光止¶
　于壇背甲刻書赤文成字周公援筆以世文寫之書¶
　成文銷龜隨甲而去其言自周公訖于秦漢盛衰之¶
<pb:KR2b0001_WYG_002-6b>¶
　符麒麟遊苑鳯凰翔庭成王援琴而歌曰鳯凰翺兮¶
　於紫庭余何徳兮以感靈賴先王兮恩澤臻于胥樂¶
　兮民以寧¶
十九年王巡狩侯甸方岳召康公從歸于宗周遂正百¶
官黜豐侯¶
二十一年除治象　周文公薨于豐¶
二十二年葬周文公于畢¶
二十四年於越来賓¶
<pb:KR2b0001_WYG_002-7a>¶
二十五年王大會諸侯于東都四夷来賔　冬十月歸¶
自東都大事于太廟¶
三十年離戎来賓¶
　約按離戎驪山之戎也為林氏所伐告于成王¶
三十三年王遊于卷阿召康公從歸于宗周　命王世¶
子釗如房逆女房伯祈歸于宗周¶
三十四年雨金于咸陽¶
　約按咸陽天雨金三年國有大喪¶
<pb:KR2b0001_WYG_002-7b>¶
三十七年夏四月乙丑王陟¶
康王¶
　名釗¶
元年甲戌春正月王即位命冡宰召康公總百官諸侯¶
朝于豐宫¶
三年定樂歌吉禘于先王申戒農官告于廟¶
六年齊太公薨¶
九年唐遷于晉作宫而美王使人讓之¶
<pb:KR2b0001_WYG_002-8a>¶
十二年夏六月壬申王如豐錫畢公命　秋毛懿公薨¶
十六年錫齊侯伋命　王南巡狩至九江廬山¶
十九年魯侯禽父薨¶
二十一年魯築茅闕門¶
二十四年召康公薨¶
二十六年秋九月己未王陟¶
昭王¶
　名瑕¶
<pb:KR2b0001_WYG_002-8b>¶
元年庚子春正月王即位復設象魏¶
六年王錫郇伯命　冬十二月桃李華¶
十四年夏四月恒星不見　秋七月魯人弑其君宰¶
十六年伐楚涉漢遇大兕¶
十九年春有星孛于紫㣲　祭公辛伯從王伐楚天大¶
曀雉兔皆震喪六師于漢　王陟¶
穆王¶
　名滿¶
<pb:KR2b0001_WYG_002-9a>¶
元年己未春正月王即位作昭宫命辛伯餘靡　冬十¶
月築祗宫于南鄭¶
　自武王至穆王享國百年穆王以下都于西鄭¶
六年春徐子誕来朝錫命為伯¶
八年春北唐来賓獻一驪馬是騄耳¶
九年築春宫(王所居有/鄭宫春宫)¶
十一年王命卿士祭公謀父¶
十二年毛公班共公利逢公固帥師從王伐犬戎　冬¶
<pb:KR2b0001_WYG_002-9b>¶
十月王北巡狩遂征犬戎¶
十三年春祭公帥師從王西征次于陽紆　秋七月西¶
戎来賓　徐戎侵洛　冬十月造父御王入于宗周¶
十四年王帥楚子伐徐戎克之　夏四月王畋于軍丘¶
　五月作范宫　秋九月翟人侵畢　冬蒐于萍澤¶
作虎牢¶
十五年春正月留昆氏来賓　作重璧臺　冬王觀于¶
鹽澤(一作王幸安邑/觀鹽池非是)¶
<pb:KR2b0001_WYG_002-10a>¶
十六年霍侯舊薨　王命造父封于趙¶
十七年王西征昆侖丘見西王母其年西王母来朝賓¶
于昭宫　秋八月遷戎于太原¶
　王北征行流沙千里積羽千里征犬戎取其五王以¶
　東西征于青鳥所解(三危/山)西征還履天下億有九萬¶
　里¶
十八年春正月王居祗宫諸侯来朝¶
二十一年祭文公薨¶
<pb:KR2b0001_WYG_002-10b>¶
二十四年王命左史戎夫作記¶
三十五年荆人入徐毛伯遷帥師敗荆人于泲¶
三十七年大起九師東至于九江架黿鼉以為梁遂伐¶
越至于紆　荆人来貢¶
三十九年王會諸侯于塗山¶
四十五年魯侯㵒薨¶
五十一年作吕刑命甫侯于豐¶
五十五年王陟于祗宫¶
<pb:KR2b0001_WYG_002-11a>¶
共王¶
　名繄¶
元年甲寅春正月王即位¶
四年王師滅宻¶
九年春正月丁亥王使内史良錫毛伯遷命¶
十二年王陟¶
懿王¶
　名堅¶
<pb:KR2b0001_WYG_002-11b>¶
元年丙寅春正月王即位天再旦于鄭¶
七年西戎侵鎬¶
十三年翟人侵岐¶
十五年王自宗周遷于槐里¶
十七年魯厲公擢薨¶
二十一年虢公帥師北伐犬戎敗逋¶
二十五年王陟¶
　懿王之世興居無節號令不時挈壺氏不能共其職¶
<pb:KR2b0001_WYG_002-12a>¶
　諸侯於是攜徳¶
孝王¶
　名辟方¶
元年辛卯春正月王即位命申侯伐西戎¶
五年西戎来獻馬¶
七年冬大雨電江漢水(牛馬死是/年厲王生)¶
八年初牧于汧渭¶
九年王陟¶
<pb:KR2b0001_WYG_002-12b>¶
夷王¶
　名燮¶
元年庚子春正月王即位¶
二年蜀人吕人来獻瓊玉賓于河用介珪¶
三年王致諸侯烹齊哀公于鼎¶
六年王獵于社林獲犀牛一以歸¶
七年虢公帥師伐太原之戎至于俞泉獲馬千匹　冬¶
雨雹大如礪　楚子熊渠伐庸至于鄂¶
<pb:KR2b0001_WYG_002-13a>¶
八年王有疾諸侯祈于山川　王陟¶
厲王¶
　名胡(居彘有汾水焉/故又曰汾王)¶
元年戊申春正月王即位作夷宫命卿士榮夷公落¶
楚人来獻龜貝¶
三年淮夷侵洛王命虢公長父殺之不克　齊獻公山¶
薨¶
六年楚子延卒¶
<pb:KR2b0001_WYG_002-13b>¶
八年初監謗芮伯良夫戒百官于朝¶
十一年西戎入于犬丘¶
十二年玉亡奔彘國人圍王宫執召穆公之子殺之¶
十三年王在彘共伯和攝行天子事(號曰/共和)¶
十四年玁狁侵宗周西鄙　召穆公帥師追荆蠻至于洛¶
十六年蔡武侯薨　楚子勇卒¶
十九年曹夷伯薨¶
二十二年大旱　陳幽公薨¶
<pb:KR2b0001_WYG_002-14a>¶
二十三年大旱　宋僖公薨¶
二十四年大旱　杞武公薨¶
二十五年大旱　楚子嚴卒¶
二十六年大旱王陟于彘周定公召穆公立太子靖為¶
王共伯和歸其國遂大雨¶
　大旱既久廬舎俱焚會汾王崩卜于太陽兆曰厲王¶
　為祟周公召公乃立太子靖共和遂歸國和有至徳¶
　尊之不喜廢之不怒逍遙得志于共山之首¶
<pb:KR2b0001_WYG_002-14b>¶
宣王¶
　名靖¶
元年甲戌春正月王即位周定公召穆公輔政　復田¶
賦　作戎車　燕恵侯薨¶
二年錫大師皇父司馬休父命　魯慎公薨　曹公子¶
蘇弑其君幽伯疆¶
三年王命大夫仲伐西戎　齊武公夀薨¶
四年王命蹶父如韓韓侯来朝¶
<pb:KR2b0001_WYG_002-15a>¶
五年夏六月尹吉甫帥師伐玁狁至于太原　秋八月¶
方叔帥師伐荆蠻¶
六年召穆公帥師伐淮夷　王帥師伐徐戎皇父休父¶
從王伐徐戎次于淮　王歸自伐徐錫召穆公命　西¶
戎殺秦仲　楚子霜卒¶
七年王錫申伯命　王命樊侯仲山甫城齊¶
八年初考室　魯武公来朝錫魯世子戯命¶
九年王㑹諸侯于東都遂守于甫¶
<pb:KR2b0001_WYG_002-15b>¶
十二年魯武公薨　齊人弑其君厲公無忌立公子赤¶
十五年衛釐侯薨　王錫虢文公命¶
十六年晉遷于絳¶
十八年蔡夷侯薨¶
二十一年魯公子伯御弑其君懿公戯¶
二十二年王錫王子多父命居洛¶
二十四年齊文公赤薨¶
二十五年大旱王禱于郊廟遂雨¶
<pb:KR2b0001_WYG_002-16a>¶
二十七年宋恵公覸薨¶
二十八年楚子狥卒¶
二十九年初不藉千畆¶
三十年有兔舞於鎬京¶
三十二年王師伐魯殺伯御命孝公稱于夷宫　陳僖¶
公孝薨　有馬化為人¶
三十三年齊成公薨　王師伐太原之戎不克¶
三十七年有馬化為狐　燕僖侯卒　楚子鄂卒¶
<pb:KR2b0001_WYG_002-16b>¶
三十八年王師及晉穆侯伐條戎奔戎王師敗逋¶
三十九年王師伐姜戎戰于千畆王師敗逋¶
四十年料民于太原　戎人滅姜邑　晉人敗北戎于¶
汾隰¶
四十一年王師敗于申¶
四十三年王殺大夫杜伯其子隰叔出奔晉　晉穆侯¶
費生薨弟殤叔自立世子仇出奔¶
四十四年(晉殤叔元/年丁巳)¶
<pb:KR2b0001_WYG_002-17a>¶
四十六年王陟¶
幽王¶
　名涅¶
元年庚申春正月王即位　晉世子仇歸于晉殺殤叔¶
晉人立仇是為文侯　王錫太師尹氏皇父命¶
二年(辛酉晉文/侯元年)涇渭洛竭　岐山崩　初増賦　晉文¶
侯同王子多父伐鄫克之乃居鄭父之丘是為鄭桓公¶
三年王嬖褒姒　冬大震電¶
<pb:KR2b0001_WYG_002-17b>¶
四年秦人伐西戎　夏六月隕霜　陳夷公薨¶
五年王世子宜臼出奔申　皇父作都于向¶
六年王命伯士帥師伐六濟之戎王師敗逋　西戎滅¶
蓋　冬十月辛卯朔日有食之¶
七年虢人滅焦¶
八年王錫司徒鄭伯多父命　王立褒姒之子曰伯服¶
為太子¶
九年申侯聘西戎及鄫¶
<pb:KR2b0001_WYG_002-18a>¶
十年春王及諸侯盟于太室　秋九月桃杏實　王師¶
伐申¶
十一年春正月日暈　申人鄫人及犬戎入宗周弑王¶
及鄭桓公犬戎殺王子伯服執褒姒以歸申侯魯侯許¶
男鄭子立宜臼于申虢公翰立王子余臣于攜(是為攜/王二王)¶
(竝/立)¶
　武王滅殷嵗在庚寅二十四年嵗在甲寅定鼎洛邑¶
　至幽王二百五十七年共二百八十一年自武王元¶
<pb:KR2b0001_WYG_002-18b>¶
　年己卯至幽王庚午二百九十二年¶
平王(名宜/臼)¶
　自東遷以後始紀晉事王即位皆不書¶
元年辛未王東徙洛邑錫文侯命晉侯會衛侯鄭伯秦¶
伯以師從王入于成周¶
二年秦作西畤　魯孝公薨　賜秦晉以邠岐之田¶
三年齊人滅祝　王錫司徒鄭伯命¶
四年燕傾侯卒　鄭人滅虢¶
<pb:KR2b0001_WYG_002-19a>¶
五年秦襄公帥師伐戎卒于師　宋戴公薨¶
六年燕哀侯卒　鄭遷於溱洧¶
七年楚子儀卒¶
八年鄭殺其大夫闗其思¶
十年秦還于汧渭¶
十三年魏武公薨¶
十四年晉人滅韓¶
十八年秦文公大敗戎師于岐来歸岐東之田¶
<pb:KR2b0001_WYG_002-19b>¶
二十一年晉文侯殺王子余臣于攜¶
二十三年宋武公卒¶
二十四年秦作陳寳祠¶
二十五年晉文侯薨　秦初用族刑¶
二十六年(丙申晉昭/侯元年)晉封其弟成師于曲沃¶
三十二年晉潘父弑其君昭侯納成師不克立昭侯之¶
子孝侯晉人殺潘父¶
三十三年(癸卯晉孝/侯元年)楚人侵申¶
<pb:KR2b0001_WYG_002-20a>¶
三十六年衛莊公卒　王人戊申¶
四十年齊莊公卒　晉曲沃桓叔成師卒子鱓立是為¶
莊伯(自是晉侯在/翼稱翼侯)¶
四十一年(辛亥莊/伯元年)春大雨雪¶
四十二年狄人伐翼至于晉郊　宋襄公薨　魯恵公¶
使宰讓請郊廟之禮王使史角如魯諭止之¶
四十七年晉曲沃莊伯入翼弑孝侯晉人逐之立孝侯¶
子卻是為鄂侯¶
<pb:KR2b0001_WYG_002-20b>¶
四十八年(戊午晉鄂/侯卻元年)無雲而雷　魯恵公卒¶
四十九年(己未魯隠公元/年春秋始此)魯隠公及邾莊公盟于姑蔑¶
五十一年春二月乙巳日有食之　三月庚戌王陟¶
桓王(名/林)¶
元年壬戌十月莊伯以曲沃叛伐翼公子萬救翼荀叔¶
軫追之至于家谷翼侯焚曲沃之禾而還翼侯伐曲沃¶
大捷武公請成于翼至相而還(相一/作桐)¶
二年王使虢公伐晉之曲沃晉鄂侯卒曲沃莊伯復攻¶
<pb:KR2b0001_WYG_002-21a>¶
晉立鄂侯子光是為哀侯公子萬救翼荀叔軫追之至¶
于家谷¶
三年甲子(晉哀侯/光元年)¶
四年曲沃莊伯卒子稱立是為武公尚一軍¶
五年(曲沃武/公元年)芮人乗京　荀人董伯皆叛曲沃¶
十一年(晉小子/侯元年)曲沃獲晉哀侯晉人立哀侯子為小子¶
侯芮伯萬出奔魏(萬之母/逐萬)¶
十二年王師秦師圍魏取芮伯萬而東之¶
<pb:KR2b0001_WYG_002-21b>¶
十三年冬曲沃伯誘晉小子侯殺之晉曲沃滅荀以與¶
地賜大夫原氏黯是為荀叔戎人逆芮伯萬于郊¶
十四年王命虢仲伐曲沃立晉哀侯弟緡于翼為晉侯¶
十五年(晉侯緡/元年)¶
十六年春滅翼¶
十九年鄭莊公卒¶
二十三年三月乙未王陟¶
莊王(名/佗)¶
<pb:KR2b0001_WYG_002-22a>¶
元年乙酉曲沃尚一軍異于晉¶
六年五月葬桓王¶
十五年王陟¶
釐王(名胡/齊)¶
元年庚子春齊桓公會諸侯于北杏以平宋亂¶
三年曲沃武公滅晉侯緡以寳獻王王命武公以一軍¶
為晉侯¶
四年(晉武公二/十八年)晉猶不與齊桓公之盟(左𫝊注晉侯/緡是年滅)¶
<pb:KR2b0001_WYG_002-22b>¶
恵王(名/閬)¶
元年(乙巳晉獻/公元年)晉獻公朝　王如成周周陽白兔舞于¶
市¶
二年王子頽亂王居于鄭鄭人入王府多取玉玉化為¶
蜮射人¶
九年晉城絳¶
十六年晉獻公作二軍滅耿以賜大夫趙夙滅魏以賜¶
大夫畢萬(晉滅於大夫趙/韓魏萌於此)¶
<pb:KR2b0001_WYG_002-23a>¶
十七年衛懿公及赤狄戰于洞澤(洞當/作泂)¶
十九年晉獻公會虞師伐虢滅下陽虢公醜奔衛公命¶
瑕父吕甥邑于國都¶
二十五年春正月狄人伐晉　王陟¶
襄王(名/鄭)¶
元年庚午晉獻公卒立奚齊里克殺之及卓子立夷吾¶
二年(辛未晉恵/公元年)晉殺里克¶
三年雨金于晉¶
<pb:KR2b0001_WYG_002-23b>¶
七年秦伯涉河伐晉¶
十五年晉恵公卒子懐公圉立秦穆公帥師送公子重¶
耳圍令狐桑泉臼衰皆降為秦師狐尾與先軫禦秦至¶
于廬栁乃謂秦穆公使公子縶来與師言次子郇盟于¶
軍公子重耳涉自河曲¶
十六年(乙酉晉文/公元年)晉殺子圉¶
十七年晉城荀¶
二十年周襄王會諸侯于河陽¶
<pb:KR2b0001_WYG_002-24a>¶
二十三年齊師逐鄭太子齒奔城張南鄭¶
二十四年晉文公卒¶
二十五年(甲午晉襄/公驩元年)¶
三十年洛絶于&KR0008;¶
三十一年晉襄公卒¶
三十二年(辛丑晉靈公/夷臯元年)¶
三十三年王陟¶
頃王(名壬/臣)¶
<pb:KR2b0001_WYG_002-24b>¶
元年癸卯¶
六年彗星入北斗　王陟¶
匡王(名/班)¶
元年己酉¶
六年王陟　晉靈公為趙穿所殺趙盾使穿迎公子黒¶
臋于周立之¶
定王(名/瑜)¶
元年乙卯(晉成公/元年)¶
<pb:KR2b0001_WYG_002-25a>¶
六年晉成公與狄伐秦獲秦諜殺之絳市六日而蘇¶
七年晉成公卒于扈¶
八年(壬戌晉景/公元年)¶
十八年齊國佐来獻玉磬紀公之甗¶
二十一年王陟¶
簡王(名/夷)¶
元年丙子¶
五年晉景公卒¶
<pb:KR2b0001_WYG_002-25b>¶
六年(辛巳晉厲/公元年)¶
十二年晉厲公卒　楚共王㑹宋平公于湖陽¶
十四年(己丑晉悼/公元年)王陟¶
靈王(名泄/心)¶
元年庚寅¶
十四年晉悼公卒¶
十五年(甲辰晉平/公元年)¶
二十七年王陟¶
<pb:KR2b0001_WYG_002-26a>¶
景王(名/貴)¶
元年丁巳¶
十三年春有星出婺女　十月晉平公卒¶
十四年(庚午晉昭/公元年)河水赤于龍門三里¶
十九年晉昭公卒　冬十二月桃杏花¶
二十年(晉頃公/元年)¶
二十五年晉頃公平王室亂立敬王¶
敬王(名/丐)¶
<pb:KR2b0001_WYG_002-26b>¶
元年壬午¶
八年晉頃公卒¶
九年(庚寅晉定/公元年)¶
十四年漢不見于天¶
二十六年晉青虹見¶
二十八年洛絶于周¶
三十六年淇絶于舊衛¶
三十九年晉城頓丘¶
<pb:KR2b0001_WYG_002-27a>¶
四十三年宋殺其大夫皇瑗于丹水之上丹水壅不流¶
四十四年王陟¶
元王(名/仁)¶
元年丙寅晉定公卒¶
二年(晉出公/元年)¶
四年於越滅吳¶
六年晉澮絶于梁丹水三日絶不流¶
七年齊人鄭人伐衛　王陟¶
<pb:KR2b0001_WYG_002-27b>¶
貞定王(名/介)¶
元年癸酉於越徙都瑯琊¶
四年十一月於越子句踐卒是為菼執次鹿郢立¶
六年晉河絶于扈¶
七年晉荀瑤城南梁(一本晉出/公二十年)¶
十年於越子鹿郢卒不夀立¶
十一年晉出公出奔齊¶
十二年河水赤三日　荀瑤伐中山取窮魚之丘¶
<pb:KR2b0001_WYG_002-28a>¶
十三年晉韓龎取秦武城¶
十六年(晉出公二/十二年)¶
十七年晉出公薨乃立昭公之孫是為敬公¶
十八年(己丑晉敬/公元年)¶
二十年於越子不夀見殺是為盲姑次朱勾立¶
二十二年楚滅蔡¶
二十四年楚滅杞¶
二十八年(晉敬公/十一年)王陟¶
<pb:KR2b0001_WYG_002-28b>¶
考王(名/嵬)¶
元年(敬公十/二年)魏文侯立¶
十年楚滅莒¶
十一年晉敬公卒¶
十二年(晉幽公/栁元年)魯悼公卒¶
十四年魯季孫會晉幽公于楚丘¶
十五年王陟¶
威烈王(名/午)¶
<pb:KR2b0001_WYG_002-29a>¶
元年丙辰¶
三年晉大旱地生鹽¶
五年晉丹水出反潔¶
六年晉大夫秦嬴賊幽公于髙寝之上魏文侯立幽公¶
子止¶
七年(壬戌晉烈/公元年)趙獻子城泫氏韓武子都平陽¶
八年趙城平邑¶
九年楚人伐我南鄙至于上洛¶
<pb:KR2b0001_WYG_002-29b>¶
十一年田公子居思伐邯鄲圍平邑　於越滅滕¶
十二年於越子朱勾伐郯以郯子鴣歸¶
十四年於越子朱勾卒子翳立¶
十六年齊田盻及邯鄲韓舉戰于平邑邯鄲之師敗逋¶
遂獲韓舉平邑新城¶
十七年魏文侯伐秦至鄭還築汾隂郃陽　田悼子卒¶
田布殺其大夫公孫孫公孫孫以廪丘叛于趙田布圍¶
廪丘翟角趙孔屑韓氏救廪丘及田布戰于龍澤田師¶
<pb:KR2b0001_WYG_002-30a>¶
敗逋¶
十八年王命韓景子趙烈子反我師伐齊入長垣¶
二十三年王命晉卿魏氏趙氏韓氏為諸侯¶
二十四年王陟¶
安王(名/驕)¶
元年庚辰¶
九年晉烈公卒子桓公立(韓非子/作桓侯)¶
十年己丑(晉桓公/頃元年)¶
<pb:KR2b0001_WYG_002-30b>¶
十五年魏文侯卒(在位五/十年)　大風晝昏　晉太子喜出¶
奔¶
十六年(乙未魏武/侯擊元年)封公子緩¶
二十一年韓滅鄭哀侯入于鄭¶
二十三年於越遷于吳¶
二十六年王陟　魏城洛陽及安邑王垣　七月於越¶
太子諸咎弑其君翳　十月越人殺諸咎越滑吳人立¶
孚錯枝為君¶
<pb:KR2b0001_WYG_002-31a>¶
烈王(名/喜)¶
元年丙午魏公子緩如邯鄲以作難(邯鄲趙/地名)　於越大¶
夫寺區定越亂立初無余是為莽安¶
二年秦胡蘇帥師伐韓韓將韓襄敗胡蘇于酸水　魏¶
觴諸侯于范臺　晉桓公邑哀侯于鄭　韓山堅賊其¶
君哀侯¶
六年(辛亥梁恵/成王元年)韓共侯趙成侯遷晉桓公于屯留(以後/更無)¶
(晉/事)趙成侯偃韓懿侯若伐我葵(鄈城/)¶
<pb:KR2b0001_WYG_002-31b>¶
七年王陟　我師伐趙圍蜀陽　齊田夀帥師伐我圍¶
觀觀降魏大夫王錯出奔韓¶
顯王(名/扁)¶
元年癸丑鄭城邢丘(自此韓改/稱曰鄭)　秦子向命為藍君¶
二年河水赤于龍門三日¶
三年公子景賈帥師伐鄭韓明戰于韓我師敗逋¶
四年夏四月甲寅徙邦于大梁　王𤼵逢忌之藪以賜¶
民　於越寺區弟思弑其君莽安次無顓立¶
<pb:KR2b0001_WYG_002-32a>¶
五年雨碧于郢地忽長十丈有餘髙尺半¶
六年我師伐邯鄲取列人我師伐邯鄲取肥　雨黍于¶
齊¶
七年我與邯鄲(趙/)榆次陽邑　王會鄭釐侯于巫沙¶
八年入河水于圃田又為大溝而引圃水瑕陽人自秦¶
導岷山青衣水来歸¶
九年秦師伐鄭次于懐　城殷¶
十年楚師出河水以水長垣之外　龍賈帥師築長城¶
<pb:KR2b0001_WYG_002-32b>¶
于西邊　鄭取屯留尚子¶
十一年鄭釐侯使許息来致地平丘户牖首垣諸邑及¶
鄭馳地我取枳道與鄭鹿王及鄭釐侯盟于巫沙以釋¶
它陽之圍歸釐于鄭¶
十二年魯恭侯宋桓侯衛成侯鄭釐侯来朝　於越子¶
無顓卒是為菼蠋卯次無疆立¶
十三年邯鄲成侯會燕成侯于安邑¶
十四年秦公孫壯伐鄭圍焦城不克秦公孫壯帥師城¶
<pb:KR2b0001_WYG_002-33a>¶
上枳安陵山民邯鄲伐衛取漆富兵城之　齊師及燕¶
戰于泃水齊師遁¶
十五年齊田期伐我東鄙戰于桂陽我師敗逋　東周¶
與鄭髙都鄭釐侯来朝中陽　宋景鼓衛公孫倉會師¶
圍我襄陵¶
十六年王以韓師諸侯帥縣于襄陵　齊侯使楚景舎¶
来求成　邯鄲之師敗我師于桂陵(秦伐韓閼與恵成/王使趙缺破之不)¶
(知是/何年)¶
<pb:KR2b0001_WYG_002-33b>¶
十七年燕伐趙圍濁鹿趙靈王及伐人救濁鹿敗燕師¶
于勺晉取𤣥武濩澤(即雷澤/舜漁處)¶
十八年齊築房以為長城¶
十九年王如衛命公子南為侯¶
二十年¶
二十一年魏殷臣趙公孫衰伐燕還取夏屋城曲逆¶
二十二年壬寅孫何侵楚人三户乳楚伐徐州¶
二十三年魏章帥師及鄭師伐楚取上蔡　孫何取㶏¶
<pb:KR2b0001_WYG_002-34a>¶
陽　秦孝公會諸侯于逢澤　絳中地&KR2050;西絶于汾¶
二十四年魏敗韓馬陵¶
二十五年¶
二十六年穰庇帥師及鄭孔夜戰于梁赫鄭師敗逋與¶
齊田盻戰于馬陵¶
二十七年五月齊田盻及宋人伐我東鄙圍平陽¶
九月秦衛鞅伐我西鄙　十月邯鄲伐我北鄙　王攻¶
衛鞅我師敗逋¶
<pb:KR2b0001_WYG_002-34b>¶
二十八年城濟陽　秦封衛鞅于鄔改名曰尚¶
二十九年邳遷于薛　三月為大溝于北郛以行圃田¶
之水¶
三十年¶
三十一年秦蘇胡帥師伐鄭韓襄敗秦蘇胡于酸水(不/知)¶
(何年/附此)¶
三十二年¶
三十三年鄭威侯與邯鄲圍襄陵¶
<pb:KR2b0001_WYG_002-35a>¶
三十四年魏恵成王三十六年改元稱一年　王與諸¶
侯會于徐州　於越子無疆伐楚¶
三十五年楚吾得帥師及秦伐鄭圍綸氏(不知何/年附此)¶
三十六年楚圍齊於徐州遂伐於越殺無疆¶
三十七年¶
三十八年龍賈及秦師戰于雕隂我師敗逋　王會鄭¶
威侯于巫沙¶
三十九年秦取我汾隂皮氏¶
<pb:KR2b0001_WYG_002-35b>¶
四十年¶
四十一年秦歸我焦曲沃¶
四十二年九鼎淪泗沒于淵¶
四十三年¶
四十四年¶
四十五年楚敗我襄陵¶
四十六年¶
四十七年¶
<pb:KR2b0001_WYG_002-36a>¶
四十八年王陟¶
慎靚王(名/定)¶
元年辛丑秦取我曲沃平周¶
二年魏恵成王薨¶
三年今王元年¶
四年¶
五年¶
六年鄭侯使韓辰歸晉陽及向　二月城陽向更名陽¶
<pb:KR2b0001_WYG_002-36b>¶
為河雍向為髙平¶
隠王(史記作赧王名延/盖赧隠聲相近)¶
元年丁未十月鄭宣王来朝(梁/)燕子之殺公子平不克¶
齊師殺子之醢其身¶
二年齊地景長長丈餘髙一尺　魏以張儀為相¶
三年韓明帥師伐襄丘　秦王来見于蒲坂闗　四月¶
越王使公師隅来獻舟三百箭五百萬及犀角象齒¶
五月張儀卒¶
<pb:KR2b0001_WYG_002-37a>¶
四年翟章伐衛　魏敗趙將韓舉¶
五年洛入成周山水大出¶
六年十月大霖雨疾風河水酸棗　楚庶章帥師来會¶
我次于襄丘¶
七年翟章救鄭次于南屈(此年/未的)¶
八年秦公孫爰帥師伐我皮氏翟章帥師救皮氏圍疾¶
西風¶
九年城皮氏¶
<pb:KR2b0001_WYG_002-37b>¶
十年¶
十一年¶
十二年秦收我蒲坂晉陽封谷¶
十三年邯鄲命吏大夫奴遷于九原將軍大夫適子伐¶
史皆貂服¶
十四年¶
十五年薛侯来會王于釜丘　楚入雍氏楚人敗¶
十六年王與齊王會于韓　今王終二十年¶
<pb:KR2b0001_WYG_002-38a>¶
　¶
　¶
　¶
　¶
　¶
　¶
　¶
　¶
<pb:KR2b0001_WYG_002-38b>¶
　¶
　¶
　¶
　¶
　¶
　¶
　¶
　竹書紀年卷下¶
