
** 26 《微子》

殷既錯天命。
微子作誥父師、少師。

微子若曰：
「父師、少師，
殷其弗或亂
正四方？
我祖厎遂陳于上。
我用沈酗于酒，
用亂敗厥德于下。

殷罔不小大，
好草竊姦宄；
卿士師師非度，
凡有辜罪，
乃罔恆獲。
小民方興，
相為敵讎。
今殷其淪喪，
若涉大水，
其無津涯。
殷遂喪，越至于今。」

曰：
「父師、少師，
我其發出狂？
吾家耄，遜于荒。
今爾無指告予，
顛隮，若之何其？」

父師若曰：
「王子，天毒
降災荒殷邦，

方興沈酗于酒。乃罔畏畏，
A4咈其耇長、
舊有位人。

今殷民乃攘竊神祇之犧牷牲
用，
以容，將食無災。

降監殷民
用乂，
讎斂，召敵讎不怠。
罪合于一，
多瘠罔詔。

商今其有災，
我興受其敗。
商其淪其典喪，
我罔為臣僕。
詔王子出迪，
我舊云，刻子；
王子弗出，
我乃顛隮。

自靖，人自獻于先王；
我不顧行遯。」

