海外東經海外自東南陬至東北
陬者􁒴丘爰有遺玉青馬視肉楊
柳甘柤甘華甘果所生在東海兩
山夾丘上有𣗳木一曰嗟丘一曰
百果所在在堯𦵏東大人國在其
北為人大坐而削船一曰在􁒴丘
北奢比之尸在其北獸身人面大
耳珥兩青蛇一曰肝榆之尸在大
人北君子國在其北衣冠帶劔食
獸使二大虎在旁其人好讓不爭
有薰華草朝生夕死一曰在肝榆
之尸北蚩蚩在其北各有兩首一
曰在君子國北朝陽之谷神曰天
呉是為水伯在蚩蚩北兩水間其
為獸也八首人面八足八尾皆青
黄青丘國在其北其狐四足九尾
一曰在朝陽北帝命竪亥歩自東
極至於西極五億十選九千八百
步竪亥右手把算左手指青丘北
一曰禹令竪亥一曰五億十萬九
千八百歩黒齒國在其北為人黑
食稻啖蛇一赤一青在其旁一曰
在竪亥北為人黑手食稻使蛇其
一蛇赤下有湯谷湯谷上有扶桑
十日所浴在黒齒北居水中有大
木九日居下枝一日居上枝雨師
妾在其北其為人黑兩手各操一
蛇左耳有青蛇右耳有赤蛇一曰
在十日北為人黑身人靣各操一
龜𤣥股之國在其北其為人衣魚
食䳼使兩鳥夾之一曰在雨師妾
北毛民之國在其北為人身生毛
一曰在𤣥股北勞民國在其北其
為人黑或曰教民一曰在毛民北
為人靣目手足盡黑東方勾芒鳥
身人面乘兩龍