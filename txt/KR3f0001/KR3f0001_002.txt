# -*- mode: mandoku-view; -*-
#+TITLE: 周髀算經
#+DATE: 2015-09-11 03:53:37.057111
#+PROPERTY: ID KR3f0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB03n0069-002周髀算經-卷下.
<pb:KR3f0001_SBCK_002-1a>¶
周&KR1660;算經卷下¶
　　　漢　趙　君卿　注¶
　　　北周漢中郡守前司隸臣甄鸞重述¶
　　　唐朝議大夫行太史令上輕車都尉臣李淳風等奉勑臣釋¶
　　　明　毛　晉　挍¶
凡日月運行四極之道¶
　運周也極至也謂外衡也日月周行四方至¶
　外衡而還故曰四極也¶
極下者其地高人所居六萬里滂沲四隤而下¶
<pb:KR3f0001_SBCK_002-1b>¶
　游北極從外衡主極下乃高六萬里而言人¶
　所居蓋復盡外衡滂四隤而下如覆槃也¶
天之中央亦高四旁六萬里¶
　四旁猶四極也隨地穹窿而高如蓋笠¶
故日光外所照徑八十一萬里周二百四十三¶
萬里¶
　日至外衡而還出其光十六萬七千里故日¶
　照¶
故日運行處極北北方日中南方夜半日在極¶
<pb:KR3f0001_SBCK_002-2a>¶
東東方日中西方夜半日在極南南方日中北¶
方夜半日在極西西方日中東方夜半凡此四¶
方者天地四極四和¶
　四和者謂之極子午卯酉得東西南北之中¶
　天地之所合四時之所交風雨之所會隂陽¶
　之所和然則百物阜安草木蕃庻故曰四和¶
晝夜易處¶
　南方爲晝北方爲夜¶
加四時相及¶
<pb:KR3f0001_SBCK_002-2b>¶
　南方日中北方夜半¶
然其隂陽所終冬至所極皆若一也¶
　隂陽之數齊冬夏之節同寒暑之氣均長短¶
　之晷等周廻無差運變不二¶
天象葢笠地法覆槃¶
　見乃謂之象形乃謂之法在上故準葢在下¶
　故擬槃象法義同葢槃形等互文異器以别¶
　尊卑仰象俯法名號殊矣¶
天離地八萬里¶
<pb:KR3f0001_SBCK_002-3a>¶
　然其隆高相從其相去八萬里¶
冬至之日雖在外衡常出極下地上二萬里¶
　天地隆高高列外衡六萬里冬至之日雖在¶
　外衡其相望爲平地直常出地北極下地上¶
　二萬里言日月不相障蔽故能揚光於晝納¶
　明於夜¶
故日兆月¶
　日者陽之精譬猶火光月者隂之精譬猶水¶
　光月含影故月光生於日之所照魄生於日¶
<pb:KR3f0001_SBCK_002-3b>¶
　之所蔽當日即光盈就日即眀盡月禀日光¶
　而成形兆故云日兆月也¶
月光乃出故成明月¶
　待日然後能舒其光以成其眀¶
星辰乃得行列¶
　靈憲曰衆星𬒳曜因水火轉光故能成其行¶
　列¶
是故秋分以徃到冬至三光之精微以成其道¶
遠¶
<pb:KR3f0001_SBCK_002-4a>¶
　日從中衡徃至外衡其徑日遠以其相遠故¶
　光微不言從冬至到春分者俱在中衡之外¶
　其同可知¶
此天地隂陽之性自然也¶
　自然如此故曰性也¶
欲知北極樞璿周四極¶
　極中不動璿璣也言北極璿璣周旋四至極¶
　至也¶
常以夏至夜半時北極南游所極¶
<pb:KR3f0001_SBCK_002-4b>¶
　游在樞南之所至¶
冬至夜半時北游所極¶
　游在樞北之所至¶
冬至日加酉之時西游所極¶
　游在樞西之所至¶
日加卯之時東游所極¶
　游在樞東之所至¶
此北極璿璣四游¶
　北極游常近冬至而言夏至夜半者極見冬¶
<pb:KR3f0001_SBCK_002-5a>¶
　至夜半極不見也¶
正北極璿璣之中正北天之中正極之所游¶
　極處璿璣之中天心之正故曰璿璣也¶
冬至日加酉之時立八尺表以繩繫表顚希望¶
北極中大星引繩致地而識之¶
　顚首希仰致至也識之者所望大星表首及¶
　繩至地參相直而識之也¶
又到旦明日加卯之時復引繩希望之首及繩¶
致地而識其端相去二尺三寸¶
<pb:KR3f0001_SBCK_002-5b>¶
　日加卯酉之時望至地之相去子也¶
故東西極二萬三千里¶
　影寸千里故爲東西所致之里數也¶
其兩端相去正東西¶
　以繩至地所謂兩端相直爲東西之正也¶
中折之以指表正南北¶
　所識兩端之中與表爲南北之正¶
加此時者皆以漏揆度之此東西南北之時¶
　冬至日加卯酉者北極之正東西日不見矣¶
<pb:KR3f0001_SBCK_002-6a>¶
　以漏度之者一日一夜百刻從半夜至日中¶
　從日中至夜半無冬夏常各五十刻中分之¶
　得二十五刻加極卯酉之時揆亦度也¶
其繩致地所識去表丈三寸故天之中去周十¶
萬三千里¶
　北極東西之時與天中齊故以所望表勾爲¶
　天之去周之里數¶
何以知其南北極之時以冬至夜半北游所極¶
也北過天中萬一千五百里以夏至南游所極¶
<pb:KR3f0001_SBCK_002-6b>¶
不及天中萬一千五百里此皆以繩繫表顚而¶
希望之北極至地所識丈一尺四寸半故去周¶
十二萬四千五百里過天中萬一千五百里其¶
南極至地所識九尺一寸半故去周九萬一千¶
五百里其南不及天中萬一千五百里此璿璣¶
四極南北過不及之法東西南北之正勾¶
　以表爲股以影爲勾繩至地所亦加矩中徑¶
　二萬六千六百三十二里有竒法列八十一¶
　萬里以周東西七十八萬三千三百六十七¶
<pb:KR3f0001_SBCK_002-7a>¶
　里有竒減之餘二萬六千六百三十三里取¶
　一里破爲一百五十六萬六千七百三十五¶
　分減一十四萬三千三百一十一餘一百四¶
　十二萬三千四百二十四即徑東西二萬六¶
　千六百三十二里一百五十六萬六千七百¶
　三十五分里之一百四十二萬三千四百二¶
　十四¶
周去極十萬三千里日去人十六萬七千里夏¶
至去周一萬六千里夏至日道徑二十三萬八¶
<pb:KR3f0001_SBCK_002-7b>¶
千里周七十一萬四千里春秋分日道徑三十¶
五萬七千里周一百七萬一千里冬至日道徑¶
四十七萬六千里周一百四十二萬八千里日¶
光四極八十一萬里周二百四十三萬里從周¶
南三十萬二千里¶
　影言正勾者四方之影皆正而定也¶
璿璣徑二萬三千里周六萬九千里此陽絶隂¶
彰故不生萬物¶
　春秋分謂之隂陽之中而日光所照適至璿¶
<pb:KR3f0001_SBCK_002-8a>¶
　璣之徑爲陽絶隂彰故萬物不復生也¶
其術曰立正勾定之¶
　正四方之法也¶
以日始出立表而識其晷日入復識其晷晷之¶
兩端相直者正東西也中折之指表者正南北¶
也極下不生萬物何以知之¶
　以何法知之也¶
冬至之日去夏至十一萬九千里萬物盡死夏¶
至之日去北極十一萬九千里是以知極下不¶
<pb:KR3f0001_SBCK_002-8b>¶
生萬物北極左右夏有不釋之氷¶
　氷凍不解是以推之夏至之日外衡之下爲¶
　冬矣萬物當死此日遠近爲冬夏非隂陽之¶
　氣爽或疑焉¶
春分秋分日在中衡春分以徃日益北五萬九¶
千五百里而夏至秋分以徃日益南五萬九千¶
五百里而冬至¶
　并冬至夏至相去十一萬九千里以徃日益¶
　北近中衡以徃日益南逺中衡¶
<pb:KR3f0001_SBCK_002-9a>¶
中衡去周七萬五千五百里¶
　影七尺五寸五分¶
中衡左右冬有不死之草夏長之類¶
　此欲以内衡之外外衡之內常爲夏也然其¶
　修廣爽未之前聞¶
此陽彰隂微故萬物不死五穀一歳再熟¶
　近日陽多農再熟¶
凡北極之左右物有朝生暮獲¶
　獲疑作穫謂葶藶薺麥冬生之類北極之下¶
<pb:KR3f0001_SBCK_002-9b>¶
　從春分至秋分爲晝從秋分至春分爲夜物¶
　有朝生暮獲者亦有春芻而秋熟然其所育¶
　皆是周地冬生之類薺麥之属言左右者不¶
　在璿璣二萬三千里之內也此陽微隂彰故¶
　無夏長之類¶
立二十八宿以周天曆度之法¶
　以用也列二十八宿之度用周天¶
術曰倍正南方¶
　倍猶背也正南方者二極之正南北也¶
<pb:KR3f0001_SBCK_002-10a>¶
以正勾定之¶
　正勾之法日出入識其晷晷兩端相直者正¶
　東西中折之以指表正南北¶
即平地徑二十一歩周六十三歩令其平矩以¶
水正¶
　如定水之平故曰平矩以水正也¶
則位徑一百二十一尺七寸五分因而三之爲¶
三百六十五尺四分尺之一¶
　徑一百二十一尺七寸五分周三百六十五¶
<pb:KR3f0001_SBCK_002-10b>¶
　尺二寸五分者四分之一而或言一百二十¶
　尺舉其全數¶
以應周天三百六十五度四分度之一審定分¶
之無令有纎㣲¶
　所分平地周一尺爲一度二寸五分爲四分¶
　度之一其令審定不欲使有細小之差也纎¶
　微細分也¶
　　臣鸞曰求一百二十一尺七寸五分因而¶
　　三之爲三百六十五度四分度之一法列¶
<pb:KR3f0001_SBCK_002-11a>¶
　　徑一百二十一尺七寸五分以三乘得三¶
　　百六十五尺二寸五分二寸五分者即四¶
　　分之一此即周天三百六十五度四分度¶
　之一¶
分度以定則正督經緯而四分之一合各九十¶
一度十六分度之五¶
　南北爲經東西爲緯督亦通尺周天四分之¶
　一又以四乘分母以法除之¶
　　臣鸞曰求分度以定四分之一合各九十¶
<pb:KR3f0001_SBCK_002-11b>¶
　　一度十六分度之五法列周天三百六十¶
　　五度以四分度之一而通分内之五法千¶
　　四百六十一爲實更以四乘分母得十六¶
　　爲法除之得九十一不盡五即是各九十¶
　　一度十六分度之五也¶
於是圓定而正¶
　分所圓爲天度又四分之皆定而正¶
則立表正南北之中央以繩繫顛希望牽牛中¶
央星之中¶
<pb:KR3f0001_SBCK_002-12a>¶
　引繩至經緯之交以望之星與表繩參相直¶
也¶
則復望須女之星先至者¶
　復候須女中則當以繩望之¶
如復以表繩希望須女先至定中¶
　須女之先至者又復如上引繩至經緯之交¶
　以望之¶
即以一游儀希望牽牛中央星出中正表西幾¶
何度¶
<pb:KR3f0001_SBCK_002-12b>¶
　游儀亦表也游儀移望星爲正知星出中正¶
　之表西幾何度故曰游儀¶
各如游儀所至之尺爲度數¶
　所游分圓周一尺應天一度故以游儀所至¶
　尺數爲度¶
游在於八尺之上故知牽牛八度¶
　須女中而望牽牛游在八尺之上故牽牛爲¶
　八度¶
其次星放此以盡二十八宿度則之矣¶
<pb:KR3f0001_SBCK_002-13a>¶
皆如此上法定¶
立周度者¶
　周天之度¶
各以其所先至游儀度上¶
　二十八宿不以一星爲體皆以先至之星爲¶
　正之度¶
車輻引繩就中央之正以爲轂則正矣¶
　以經緯之交爲轂以圓度爲輻知一宿得㡬¶
　何度則引繩如輻湊轂爲正望星定度皆以¶
<pb:KR3f0001_SBCK_002-13b>¶
　方爲正南知二十八宿爲幾何度然後環而¶
　布之也¶
日所以入亦以周定之¶
　亦同望星之周¶
欲知日之出入¶
　出入二十八宿東西南北面之宿列置各應¶
　其方立表望之知日出入何宿從出入徑幾¶
　何度¶
即以三百六十五度四分度之一而各置二十¶
<pb:KR3f0001_SBCK_002-14a>¶
八宿¶
　以二十八宿列置地所圓周之度使四面之¶
　宿各應其方¶
以東井夜半中牽牛之𥘉臨子之中¶
　東井牽牛相對之宿也東井臨午則牽牛臨¶
　於子也¶
東井出中正表西三十度十六分度之七而臨¶
未之中牽牛𥘉亦當臨丑之中¶
　分周天之度爲十二位而十二辰各當其一¶
<pb:KR3f0001_SBCK_002-14b>¶
　所應十二月從午至未三十度十六分度之¶
　七未與丑相對而東井牽牛之所居分之法¶
　巳陳於上矣¶
　　臣鸞曰求東井出中正表西三十度十六¶
　　分度之七法先通周天得一千四百六十¶
　　一爲實以位法十二乘周天分母以得四¶
　　十八爲法除實得三十度不盡二十一更¶
　　副置法實等數平於三約不盡二十一得¶
　　七約法四十八得十六即位三十度一十¶
<pb:KR3f0001_SBCK_002-15a>¶
　　六分度之七¶
於是天與地恊¶
　恊合也置東井牽牛使居丑未相對則天之¶
　列宿與地所爲圖周相應合得之矣¶
乃以置周二十八宿¶
　從東井牽牛所居以置十二位焉¶
置以定乃復置周度之中央立正表¶
　置周度之中央者經緯之交也¶
以冬至夏至之日以望日始出也立一游儀於¶
<pb:KR3f0001_SBCK_002-15b>¶
度上以望中央表之晷¶
　從日所出度上立一游儀皆望中表之晷所¶
　以然者當矅不復當日得以覘之也¶
晷參正則日所出之宿度¶
　游儀與中央表及晷參相直游儀之下即所¶
　出合宿度¶
日入放此¶
　此日出法求之¶
牽牛去北極百一十五度千六百九十五里二¶
<pb:KR3f0001_SBCK_002-16a>¶
十一歩千四百六十一分歩之八百一十九¶
　牽牛冬至日所在之宿於外衡者與極相去¶
　之度數¶
術曰置外衡去北極樞二十三萬八千里除璿¶
璣萬一千五百里¶
　北極常近牽牛爲樞過極萬一千五百里此¶
　求去極故以除之¶
其不除者二十二萬六千五百里以爲實¶
　以三百乘之里爲歩以周天分一千四百六¶
<pb:KR3f0001_SBCK_002-16b>¶
　十一乘歩分內衡之度以周天分爲法法有¶
　分故以周天乘實齊同之得九百九十二億¶
　七千四百九十五萬¶
以内衡一度數千九百五十四里二百四十七¶
歩千四百六十一分歩之九百三十三以爲法¶
　如上乘内歩歩爲通分内子得八億五千六¶
　百八十萬¶
實如法得一度¶
　以八億五千六百八十萬爲一度法¶
<pb:KR3f0001_SBCK_002-17a>¶
不滿法求里歩¶
　上求度故以此次求里次求歩¶
約之合三百得一以爲實¶
　上以三百乘里爲歩而求里故以三百約餘¶
　分爲里之實¶
以千四百六十一分爲法得一里¶
　里歩皆以周天之分爲母求度當齊同法實¶
　等故乘以散之度以定當次求故還爲法¶
不滿法者三之如法得百歩¶
<pb:KR3f0001_SBCK_002-17b>¶
　上以三百約之爲里之實此當以三乘之爲¶
　歩之實而言之者不欲轉法更以一位爲百¶
　實故從一位命爲百也¶
不滿法者又上十之如法得一歩¶
　又復上之者便以一位爲一實故從一實爲¶
　一¶
不滿法者以法命之¶
　位盡於一歩故以其法命餘爲殘分¶
次放此¶
<pb:KR3f0001_SBCK_002-18a>¶
　次婁與角及東井皆如此也¶
　　臣鸞曰求牽牛星去極法先列衡去極樞¶
　　二十三萬八千里减極去樞心一萬一千¶
　　五百里餘二十二萬六千五百里以三百¶
　　乘里得六千七百九十五萬歩又以周天¶
　　分一千四百六十一乘之得九百九十二¶
　　億七千四百九十五萬歩爲實更副置内¶
　　衡一度數一千九百五十四里二百四十¶
　　七歩一千四百六十一分歩之九百三十¶
<pb:KR3f0001_SBCK_002-18b>¶
　　三亦以三百乘一千九百五十四里爲歩¶
　　内二百四十七歩得五十八萬六千四百¶
　　四十七歩又以周天分母千四百六十一¶
　　乘歩内子九百三十三得八億五千六百¶
　　八十萬爲法以除實得一百一十五度不¶
　　盡七億四千二百九十五萬去下法不用¶
　　更以三百約餘分七億四千二百九十五¶
　　萬得二百四十七萬六千五百爲實更以¶
　　周天分千四百六十一除之得一千六百¶
<pb:KR3f0001_SBCK_002-19a>¶
　　九十五里不盡一百五以三百乗之得三¶
　　萬一千五百復以前法除之得二十一歩¶
　　不盡八百一十九即牽牛去北極一百二¶
　　十五度千六百九十五里二十一歩千四¶
　　百六十一分歩之八百一十九¶
婁與角去北極九十一度六百一十里二百六¶
十四歩千四百六十一分歩之千二百九十六¶
　婁春分日所在之宿也角秋分日所在之宿¶
　也爲中衡也¶
<pb:KR3f0001_SBCK_002-19b>¶
術曰置中衡去北極樞十七萬八千五百里以¶
爲實¶
　不言加除者婁與角准北極在樞兩旁正與¶
　樞齊以婁角無差故便以去樞之數爲實如¶
　上乗里爲歩歩爲分得七百八十二億三千¶
　六百五十五萬¶
以內衡一度數爲法實如法得一度不滿法者¶
求里歩不滿法者以法命之¶
　　臣鸞曰求婁與角去極法列中衡去極樞¶
<pb:KR3f0001_SBCK_002-20a>¶
　　十七萬八千五百里以三百乗之得五千¶
　　三百五十五萬歩又以周天分千四百六¶
　　十一分乘之得七百八十二億三千六百¶
　　五十五萬爲實以内衡一度數千九百五¶
　　十四里二百四十七歩千四百六十一分¶
　　歩之九百三十三亦以三百乘里内歩二¶
　　百四十七得五十八萬六千四百四十七¶
　　歩又以分毋千四百六十一分乗之内子¶
　　得八億五千六百八十萬爲法以除實得¶
<pb:KR3f0001_SBCK_002-20b>¶
　　九十一度不盡二億六千七百七十五萬¶
　　以三百約之得八十九萬二千五百下法¶
　　不用以周天分千四百六十一除之得六¶
　　百一十里不盡千二百九十以三百乗之¶
　　得三十八萬七千如前法除之得二百六¶
　　十四歩不盡一千二百九十六即是婁與¶
　　角去極九十一度六百一十里二百六十¶
　　四歩千四百六十一分歩之千二百九十¶
　　六¶
<pb:KR3f0001_SBCK_002-21a>¶
東井去北極六十六度千四百八十一里一百¶
五十五歩千四百六十一分歩之千二百四十¶
五¶
　東井夏至日所在之宿爲內衡¶
術曰置內衡去北極樞十一萬九千里加璿璣¶
萬一千五百里¶
　北極游常近東井爲樞不及極萬一千五百¶
　里此求去極故加之¶
得十三萬五百里以爲實¶
<pb:KR3f0001_SBCK_002-21b>¶
如上乘里爲歩歩爲分得五百七十一億九¶
　千八百一十五萬分¶
以內衡一度數爲法實如法得一度不滿法者¶
求里歩不滿者以法命之¶
　　臣鸞曰求東井去極法列内衡去極樞十¶
　　一萬九千里加璿璣萬一千五百里得十¶
　　三萬五百里以三百乘里爲歩復以分毋¶
　　千四百六十一乘之得五百七十一億九¶
　　千八百一十五萬爲實通分内衡一度數¶
<pb:KR3f0001_SBCK_002-22a>¶
　　爲歩歩爲分得八億五千六百八十萬爲¶
　　法以除實得六十六度不盡六億四千九¶
　　百三十五萬以三百約之得二百一十六¶
　　萬四千五百下法不用更以周天千四百¶
　　六十一爲法除之得千四百八十一里不¶
　　盡七百五十九以三百乘之得二十二萬¶
　　七千七百復以周天分除之得一百五十¶
　　五歩不盡一千二百四十五即是東井去¶
　　北極六十六度千四百八十一里一百五¶
<pb:KR3f0001_SBCK_002-22b>¶
　　十五歩千四百六十一分歩之一千二百¶
　　四十五¶
凡八節二十四氣氣損益九寸九分六分分之¶
一冬至晷長一丈三尺五寸夏至晷長一尺六¶
寸問次節損益寸數長短各幾何¶
冬至晷長一丈三尺五寸¶
小寒丈二尺五寸(小分/五)¶
大寒丈一尺五寸一分(小分/四)¶
立春丈五寸二分(小分/三)¶
<pb:KR3f0001_SBCK_002-23a>¶
雨水九尺五寸二分(小分/二)¶
啓蟄八尺五寸四分(小分/一)¶
春分七尺五寸五分¶
清明六尺五寸五分(小分/五)¶
榖雨五尺五寸六分(小分/四)¶
立夏四尺五寸七分(小分/三)¶
小滿三尺五寸八分(小分/一)¶
芒種二尺五寸九分(小分/一)¶
夏至一尺六寸¶
<pb:KR3f0001_SBCK_002-23b>¶
小暑二尺五寸九分(小分/一)¶
大暑二尺五寸八分(小分/二)¶
立秋四尺五寸七分(小分/三)¶
處暑五尺五寸六分(小分/四)¶
自露六尺五寸五分(小分/五)¶
秋分七尺五寸五分¶
寒露八尺五寸四分(小分/一)¶
霜降九尺五寸三分(小分/二)¶
立冬丈五寸二分(小分/三)¶
<pb:KR3f0001_SBCK_002-24a>¶
小雪丈一尺五寸一分(小分/四)¶
大雪丈二尺五寸(小分/五)¶
凡爲八節二十四氣¶
　二至者寒暑之極二分者隂陽之和四立者¶
　生長収藏之始是爲八節節三氣三而八之¶
　故爲二十四¶
氣損益九寸九分六分分之一¶
　損者减也破一分爲六分然後减之益者加¶
　也以小分滿六得一從分¶
<pb:KR3f0001_SBCK_002-24b>¶
冬至夏至爲損益之始¶
　冬至晷長極當反短故爲損之始夏至晷短¶
　極當反長故爲益之始此爽之新術¶
術曰置冬至晷以夏至晷减之餘爲實以十二¶
爲法¶
　十二者半歳十二氣也爲法者一節益之法¶
實如法得一寸不滿法者十之以法除之得一¶
分¶
　求分故十之也¶
<pb:KR3f0001_SBCK_002-25a>¶
不滿法者以法命之¶
　法與餘分皆半之也舊晷之術於理未當謂¶
　春秋分者隂陽晷等各七尺五寸五分故中¶
　衡去周七萬五千五百里按春分之影七尺¶
　五寸七百二十三分秋分之影七尺四寸二¶
　百六十二分差一寸四百六十一分以此推¶
　之是爲不等冬至至小寒多半日之影夏至¶
　至小暑少半日之影芒種至夏至多二日之¶
　影大雪至冬至多三日之影又半歳一百八¶
<pb:KR3f0001_SBCK_002-25b>¶
　十二日八分日之五而此用四分日之二率¶
　故一日得七百三十分寸之四百七十六非¶
　也節候不正十五日有二十二分日之七以¶
　一日之率十五日爲一節至令差錯不通尤¶
　甚易曰舊井無禽時舎也言法三十日實當¶
　改而舎之於是爽更爲新術以一氣率之使¶
　言約法易上下相通周而復始除紕繆¶
　　臣鸞曰求二十四氣損益之法先置冬至¶
　　影長丈三尺五寸以夏至影一尺六寸减¶
<pb:KR3f0001_SBCK_002-26a>¶
　　之餘一丈一尺九寸上十之爲實以半歳¶
　　十二爲法除之得九寸不盡十一復上十¶
　　之如法而一得九分不盡二與法十二皆¶
　　半之得六分之一即是氣損益法先置冬¶
　　至影長丈三尺五寸以氣損益九寸九分¶
　　六分分之一其破一分以爲六分减其餘¶
　　即是小寒影長丈二尺五寸小分五餘悉¶
　　依此法求益法置夏至影一尺六寸以九¶
　　寸九分六分分之一増之小分滿六從大¶
<pb:KR3f0001_SBCK_002-26b>¶
　　分一即是小暑二尺五寸九分小分一次¶
　　氣倣此¶
　　臣淳風等謹按此術本及趙君卿註求二¶
　　十四氣影例損益九寸九分六分分之一¶
　　以爲定率檢勘術註有所未通又按宋書¶
　　曆志所載何承天元嘉曆影冬至一丈三¶
　　尺小寒一丈二尺四寸八分大寒一丈一¶
　　尺三寸四分立春九尺九寸一分雨水八¶
　　尺二寸八分啓蟄六尺七寸二分春分五¶
<pb:KR3f0001_SBCK_002-27a>¶
　　尺三寸九分清明四尺二寸五分穀雨三¶
　　尺二寸五分立夏二尺五寸小滿一尺九¶
　　寸七分芒種一尺九寸九分夏至一尺五¶
　　寸小暑一尺六寸九分大暑一尺九寸七¶
　　分立秋二尺五寸處暑三尺三寸五分白¶
　　露四尺二寸五分秋分五尺三寸九分寒¶
　　露六尺七寸二分霜降八尺二寸八分立¶
　　冬九尺九寸一分小雪一丈一尺三寸四¶
　　分大雪一丈二尺四寸八分司馬續漢志¶
<pb:KR3f0001_SBCK_002-27b>¶
　　所載四分暦影亦與此相近至如祖冲之¶
　　曆宋大明曆影與何承天雖有小差皆是¶
　　量天實數讐校三曆足驗君卿所立率虚¶
　　誕且周&KR1660;本文外衡下於天中六萬里而¶
　　二十四氣率乃足平遷所以知者按望影¶
　　之法日近影短日遠影長又以高下言之¶
　　日高影短日卑影長夏至之日最近北又¶
　　最高其影尺有五寸自此以後曰行漸遠¶
　　向南天體又漸向下以及冬至冬至之日¶
<pb:KR3f0001_SBCK_002-28a>¶
　　最近南居於外衡日最近下故日影一丈¶
　　三尺此當毎歳差降有别不可均爲一槩¶
　　設其升降之理今此又自冬至畢于芒種¶
　　自夏至畢于大雪均差毎氣損九寸有竒¶
　　是爲天體正平無高卑之異而日但南北¶
　　均行又無升降之殊即無內衡高於外衡¶
　　六萬里自相矛楯又按尚書考靈曜所陳¶
　　格上格下里數及鄭註升降逺近雖有成¶
　　䂓亦未臻理實欲求至當皆依天體高下¶
<pb:KR3f0001_SBCK_002-28b>¶
　　遠近修䂓以定差數自霜降畢於立春升¶
　　降差多南北差少自雨水畢於寒露南北¶
　差多升降差少依此推歩乃得其實然事¶
　　渉渾儀與盖天相返¶
月後天十三度十九分度之七¶
　月後天者月東行也此見日月與天俱西南¶
　游一日一夜天一周而月在昨宿之東故曰¶
　後天又曰章歳除章月加日周一日作率以¶
　一日所行爲一度周天之日爲天度¶
<pb:KR3f0001_SBCK_002-29a>¶
術曰置章月二百三十五以章歳十九除之加¶
日行一度得十三度十分九度之七此月一日¶
行之數即後天之度及分¶
　　臣鸞曰月後天十三度十九分度之七法¶
　　列章月二百三十五以章歳十九除之得¶
　　十二度加日行一度得十三度餘十九分¶
　　度之七即月後天之度分¶
小歳月不及故舍三百五十四度萬七千八百¶
六十分度之六千六百一十二¶
<pb:KR3f0001_SBCK_002-29b>¶
　小歳者十二月爲一歳一歳之月十二月則¶
　有餘十三月復不足而言大小歳通閠月爲¶
　不及故舍亦猶後天也假令十一月朔旦冬¶
　至日月俱起牽牛之𥘉而月十二與日會此¶
　數月發牽牛所行之度也¶
術曰置小歳三百五十四日九百四十分日之¶
三百四十八¶
　小歳者除經歳十九分月之七以七乘周天¶
　分千四百六十一得萬二百二十七以减經¶
<pb:KR3f0001_SBCK_002-30a>¶
歳之積分餘三十三萬三千一百八則小歳¶
　之積分也以九百四十分除之即得小歳之¶
　積日及分¶
以月後天十三度十九分度之七乘之爲實¶
　通分内子爲二百五十四之乘者乘小歳積¶
　分也¶
又以度分母乘日分母爲法實如法得積後天¶
四千七百三十七度萬七千八百六十分度之¶
六千六百一十三¶
<pb:KR3f0001_SBCK_002-30b>¶
　以月後天分乘小歳積分得八千四百六十¶
　萬九千四百三十二則積後天分也以度分¶
　母十九乘日分母九百四十得萬七千八百¶
　六十除之即得¶
以周天三百六十五度萬七千八百六十分度¶
之四千四百六十五除之¶
　此猶四分之一也約之即得當於齊同故細¶
　言之通分內子爲六百五十二萬三千三百¶
　六十五除積後天分得十二周天即去之¶
<pb:KR3f0001_SBCK_002-31a>¶
其不足除者¶
　不足除者不及故舎之六百三十二萬九千¶
　五十二是也(寅曰三百五十四度萬七千八/百六十分度之六千六百一十)¶
(二以萬七千八百六十除/不及故舎之分得此分矣)¶
此月不及故舎之分度數他皆放此¶
　次至經月皆如此¶
　　臣鸞曰求小歳月不及故舍法列經歳三¶
　　百六十五日九百四十分日之二百三十¶
　　五通分内子得三十四萬三千三百三十¶
<pb:KR3f0001_SBCK_002-31b>¶
　　五是爲經歳之積分以十九分月之七以¶
　　七乘周天分一千四百六十一得萬二百¶
　　二十七以减經歳積分不盡三十三萬三¶
　　千一百八小歳積分也以九百四十除之¶
　　得三百五十四日不盡三百四十八還通¶
　　分內子復得本積分三十三萬三千一百¶
　　八更置月後天十三度十九分度之七通¶
　　分內子得二百五十四以乘本積分得積¶
　　後天分八千四百六十萬九千四百三十¶
<pb:KR3f0001_SBCK_002-32a>¶
　　二爲實更列月後天分毋十九以乘日分¶
　　母九百四十得萬七千八百六十爲法除¶
　　之得積後天四千七百三十七度不盡六¶
　　千六百一十二即是得四千七百三十七¶
　　度萬七千八百六十分度之六千六百一¶
　　十二還通分内子得本分八千四百六十¶
　　萬九千四百三十二爲實更列周天三百¶
　　六十五度萬七千八百六十分度之四千¶
　　四百六十五即通分內子得六百五十二¶
<pb:KR3f0001_SBCK_002-32b>¶
　　萬三千三百六十五以除實得十二下法¶
　　不用餘分即不及故舎之分六百三十二¶
　　萬九千五十二更以日月分毋相乘得萬¶
　　七千八百六十爲法除分不及故舎之分¶
　　六百三十二萬九千五十二得三百五十¶
　　四度不盡六千六百一十二即不及故舍¶
　　三百五十四度萬七千八百六十分度之¶
　　六千六百一十二¶
大歳月不及故舎十八度萬七千八百六十分¶
<pb:KR3f0001_SBCK_002-33a>¶
度之萬一千六百二十八¶
　大歳者十三月爲一歳也¶
術曰置大歳三百八十三日九百四十分日之¶
八百四十七¶
　大歳者加經歳十九分月之十二以十二乘¶
　周天分千四百六十一得萬七千五百三十¶
　二以加經歳積分得三十六萬八百六十七¶
　則大歳之積分也以七百四十除之即得¶
以月後天十三度十九分度之七乘之爲實又¶
<pb:KR3f0001_SBCK_002-33b>¶
以度分母乘日分毋爲法實如法得積後天五¶
千一百三十二度萬七千八百六十分度之二¶
千六百九十八¶
　此月後天分乘大歳積分得九千一百六十¶
　六萬二百一十八則積後天分也¶
以周天除之¶
　除積後天分得十四周天即去之¶
其不足除者¶
　不足除者三十三萬三千一百八是也¶
<pb:KR3f0001_SBCK_002-34a>¶
此月不及故舎之分度數¶
　　臣鸞曰求大歳月不及故舎法列經歳三¶
　　百六十五日九百四十分日之二百三十¶
　　五通分内子得經積分三十四萬三千三¶
　　百三十五更以十九分月之十二乘周天¶
　　分千四百六十一得一萬七千五百三十¶
　　二以經歳積分加大歳積分得三十六萬¶
　　八百六十七爲實以九百四十除之得大¶
　　歳三百八十三日九百四十分日之八百¶
<pb:KR3f0001_SBCK_002-34b>¶
　　四十七還通分内子本分三十六萬八百¶
　　六十七更列月後天十三度十九分度之¶
　　七通分内子得二百五十四以乘本分得¶
　　積後天分九千一百六十六萬二百一十¶
　　八爲實以萬七千八百六十爲法除之得¶
　　積後天度五千一百三十二不盡二千六¶
　　百九十八即命分還通内子得本積後天¶
　　分九千一百六十六萬二百一十八爲實¶
　　以周天分六百五十二萬三千三百六十¶
<pb:KR3f0001_SBCK_002-35a>¶
　　五爲法除實得十四周天之數餘以日月¶
　　分母萬七千八百六十除之得大歳不及¶
　　故舎十八度不盡萬一千六百二十八即¶
　　以命分也¶
經歳月不及故舍百三十四度萬七千八百六¶
十分度之萬一百里¶
　經常也即十二月十九分月之七也¶
術曰置經歳三百六十五日九百四十分日之¶
二百三十五¶
<pb:KR3f0001_SBCK_002-35b>¶
　經歳者通十二月十九分月之七爲二百三¶
十五乘周天千四百六十一得三十四萬三¶
　千三百三十五則經歳之積分又以周天分¶
　毋四乘二百三十五得九百四十爲法除之¶
　即得¶
以月後天十三度十九分度之七乘之爲實又¶
以度分母乘日分母爲法實如法得積後天四¶
千八百八十二度萬七千八百六十分度之萬¶
四千五百七十¶
<pb:KR3f0001_SBCK_002-36a>¶
　以月後天分乘經歳積分得八千七百二十¶
　萬七千九十則積後天之分¶
以周天除之¶
　除積後天分得十三周天即去之¶
其不足除者¶
　不足除者二百四十萬三千三百四十五是¶
　也¶
此月不及故舎之分度數¶
　　臣鸞曰求經歳月不及故舍法列十二月¶
<pb:KR3f0001_SBCK_002-36b>¶
　　十九分月之七通分内子得二百三十五¶
　　以乘周天分千四百六十一得三十四萬¶
　　三千三百三十五即經歳分也以日分母¶
　　四乘二百三十五得九百四十爲法以除¶
　　得經歳三百六十五日不盡二百三十五¶
　　即命分還通分内子即復本歳分三十四¶
　　萬三千三百三十五更列通月後天度分¶
　　二百五十四以乘經歳分得積後天分八¶
　　千七百二十萬七千九十爲實更列萬七¶
<pb:KR3f0001_SBCK_002-37a>¶
　　千八百六十除實得積後天度四千八百¶
　　八十二不盡萬四千五百七十即命分還¶
　　通分内子復本積後天分爲實以周天分¶
　　六百五十二萬三千三百六十五除實得¶
　　十三周天即去之餘分三百四十萬三千¶
　　三百四十五以萬七千八百六十除之得¶
　　不及故舎百三十四度不盡萬一百五即¶
　　以命分也¶
小月不及故舍二十二度萬七千八百六十分¶
<pb:KR3f0001_SBCK_002-37b>¶
度之七千七百三十五¶
　小月者二十九日爲一月一月之二十九日¶
　則有餘三十日復不足而言大小者通其餘¶
　分¶
術曰置小月二十九日¶
　小月者减經月之積分四百九十九餘二萬¶
　七千二百六十則小月之積也以九百四十¶
　除之即得¶
以月後天十三度十九分度之七乘之爲實又¶
<pb:KR3f0001_SBCK_002-38a>¶
以度分毋乘日分毋爲法實如法得積後天三¶
百八十七度萬七千八百六十分度之萬二千¶
二百二十¶
　以月後天乘小月積分得六百九十二萬四¶
　千四十則積後天之分也¶
以周天分除之¶
　除積後天分得一周天而去之¶
其不足除者¶
　不足除者四十萬六百七十五¶
<pb:KR3f0001_SBCK_002-38b>¶
此月不及故舎之分度數¶
　　臣鸞曰求小月不及故舎法置二十九日¶
　　以九百四十乘之得二萬七千二百六十¶
　　則小月之分也更列月後天十三度十九¶
　　分度之七通分內子得二百五十四以乘¶
　　小月分得六百九十二萬四千四十爲實¶
　　以萬七千八百六十爲法除實得三百八¶
　　十七度不盡萬二千二百二十以命分還¶
　　通分內子得本實更列周天分六百五十¶
<pb:KR3f0001_SBCK_002-39a>¶
　　二萬三千三百六十五除本實得一周天¶
　　不盡四十萬六百七十五即不及故舎之¶
　　分又以萬九千八百六十除不及故舎之¶
　　分得二十二度不盡七千七百三十五即¶
　　以命分¶
大月不及故舎三十五度萬七千八百六十分¶
度之萬四千三百三十五¶
　大月者三十日爲一月也¶
術曰置大月三十日¶
<pb:KR3f0001_SBCK_002-39b>¶
　大月加經積分四百四十一得二萬八千二¶
　百則大月之積分也以九百四十除之即得¶
以月後天十三度十九分度之七乘之爲實又¶
以度分毋乘日分毋爲法實如法得積後天四¶
百一度萬七千八百六十分度之九百四十¶
　以月後天分乘大月積分七百一十六萬二¶
　千八百則積後天之分也¶
以周天除之¶
　除積後天分得一周天即去之¶
<pb:KR3f0001_SBCK_002-40a>¶
其不足除者¶
　不足除者六十三萬九千四百三十五是也¶
此月不及故舎之分度數¶
　　臣鸞曰求大月不及故舎法置三十日以¶
　　九百四十乘之得二萬八千二百以後天¶
　　分二百五十四乘之得七百一十六萬二¶
　　千八百爲實以萬七千八百六十爲法以¶
　　除實得四百一度不盡九百四十即以命¶
　　分還通分内子復本實更以周天六百五¶
<pb:KR3f0001_SBCK_002-40b>¶
　　十二萬三千三百六十五爲法除本實得¶
　　一周餘不足除積六十三萬九千四百三¶
　　十五分以萬七千八百六十爲法以除實¶
　　得大月不及故舎三十五度不盡萬四千¶
　　三百三十五即命分也¶
經月不及故舎二十九度萬七千八百六十分¶
度之九千四百八十一¶
　經常也常月者一月月與日合數¶
術曰置經月二十九日九百四十分日之四百¶
<pb:KR3f0001_SBCK_002-41a>¶
九十九¶
　經月者以十九乘周天分一千四百六十一¶
　得二萬七千七百五十九則經月之積以九¶
　百四十除之即得¶
以月後天十三度十九分度之七乘之爲實又¶
以度分母乘日分母爲法實如法得積後天三¶
百九十四度萬七千八百六十分度之萬三千¶
九百四十六¶
　以月後天分乘經月積分得七百五萬七百¶
<pb:KR3f0001_SBCK_002-41b>¶
　八十六則積後天之分¶
以周天除之¶
　除積後天分得一周天即去之¶
其不足除者¶
　不足除者五十二萬七千四百二十一是也¶
此月不及故舎之分度數¶
　　臣鸞曰求經月不及故舎法以十九乘周¶
　　天分千四百六十一得二萬七千七百五¶
　　十九即經月積分以九百四十除積分得¶
<pb:KR3f0001_SBCK_002-42a>¶
　　經月二十九日九百四十分日之四百九¶
　　十九還通分内子得本經月積分以後天¶
　　分乘本積分得七百五萬七百八十六即¶
　　後天之積分更以萬七千八百六十除之¶
　　得積後天三百九十四度不盡萬三千九¶
　　百四十六即以命分還通分内子得本後¶
　　天積分爲實以周天六百五十二萬三千¶
　　三百六十五除之得一周餘分五十二萬¶
　　七千四百二十一即不及故舎之分以一¶
<pb:KR3f0001_SBCK_002-42b>¶
　　萬七千八百六十除之得經月不及故舎¶
　　二十九度不盡九千四百八十一即以命¶
　　分¶
冬至晝極短日出辰而入申¶
　如上日之分入何宿法分十二辰於地所圓¶
　之周舎相去三十度十六分度之七子午居¶
　南北卯酉居東西日出入時立一游儀以望¶
　中央表之晷游儀之下即日出入¶
陽照三不覆九¶
<pb:KR3f0001_SBCK_002-43a>¶
陽日也覆猶徧也照三者南三辰已午未¶
東西相當正南方¶
　日出入相當不覆三辰爲正南方¶
夏至晝極長日出寅而入戍陽照九不覆三¶
　不覆三者北方三辰亥子丑冬至日出入之¶
　三辰屬晝晝夜互見是出入三辰分爲晝夜¶
　各半明矣考靈曜曰分周天爲三十六頭頭¶
　有十度九十六分度之十四長日分於寅行¶
　二十四頭入於戍行十二頭短日分於辰行¶
<pb:KR3f0001_SBCK_002-43b>¶
　十二頭入於申行二十四頭此之謂也¶
東西相當正北方¶
　出入相當不覆三辰爲北方¶
日出左而入右南北行¶
　聖人南面而治天下故以東爲左西爲右日¶
　冬至從南而北夏至從北而南故曰南北行¶
故冬至從坎陽在子日出巽而入坤見日光少¶
故曰寒¶
　冬至十一月斗建子位在北方故曰從坎坎¶
<pb:KR3f0001_SBCK_002-44a>¶
　亦北也陽氣所始故曰在子巽東南坤西南¶
　日見少晷陽照三不覆九也¶
夏至從離隂在午日出艮而入乾見日光多故¶
曰暑¶
　夏至五月斗建午位在南方故曰在午艮東¶
　北乾西北日見多晷陽照九不覆三也¶
日月失度而寒暑相姦¶
　考靈曜曰在璿璣玉衡以齊七政璿璣未中¶
　而星中是急急則日過其度不及其宿璿璣¶
<pb:KR3f0001_SBCK_002-44b>¶
　玉衡中而星未中是舒舒則日不及其度夜¶
　月過其宿璿璣中而星中是周周則風雨時¶
　風雨時則草木蕃盛而百穀熟故書曰急常¶
　寒若舒常燠若急舒不調是失度寒暑不時¶
　卽相姦¶
徃者詘來者信也故屈信相感¶
　從夏至南往日益短故曰詘從冬至北來日¶
　益長故曰信言來往相推詘信相感更衰代¶
　盛此天之常道易曰日徃則月來月徃則日¶
<pb:KR3f0001_SBCK_002-45a>¶
來日月相推而明生焉寒徃則暑來暑徃則¶
　寒來寒暑相推而歳成焉徃者詘也來者信¶
　也詘信相感而利生焉此之謂也¶
故冬至之後日右行夏至之後日左行左者徃¶
右者來¶
　冬至日出從辰來北故曰右行夏至日出從¶
　寅徃南故曰左行¶
故月與日合爲一月¶
　從合至合則爲一月¶
<pb:KR3f0001_SBCK_002-45b>¶
日復日爲一日¶
　從旦至旦則爲一日¶
日復星爲一歲¶
　冬至日出在牽牛從牽牛周牽牛則爲一歲¶
　也¶
外衡冬至¶
　日在牽牛¶
内衡夏至¶
　日在東井¶
<pb:KR3f0001_SBCK_002-46a>¶
六氣復返皆謂中氣¶
　中氣月中也言日月徃來中氣各六傳曰先¶
　王之正時履端於始舉正於中歸餘於終謂¶
　中氣也¶
隂陽之數日月之法¶
　謂隂陽之度數日月之法¶
十九歲爲一章¶
　章條也言閏餘盡爲法章條也乾象曰辰爲¶
　歲中以御朔之月而納焉朔爲章中除朔爲¶
<pb:KR3f0001_SBCK_002-46b>¶
　章月月差爲閏¶
　　臣鸞曰歲中除章中爲章歳求餘法置中¶
　　氣相去三十日十六分日之七通分內子¶
　　得四百八十七又置從朔至朔一月之日¶
　　二十九九百四十分日之四百九十九通¶
　　之得二萬七千七百五十九二者法異當¶
　　同之者以中氣分母十六乘朔分得四十¶
　　四萬四千一百四十四變爲中氣積分也¶
　　以朔分母九百四十乘中氣分得四十五¶
<pb:KR3f0001_SBCK_002-47a>¶
　　萬七千七百八十爲朔日積分以少減多¶
　　求等數平之得一千九百四十八爲法除¶
　　中氣積得二百二十八卽章中也更以一¶
　　千九百四十八除朔積分得二百三十五¶
　　卽章月也章月與章中差七即一章之閏¶
　　更置二百二十八以歲中十二除之得十¶
　　九爲章歲也更置章月二百三十五以章¶
　　歲十九除之得十二月十九分月之七即¶
　　一年之月也¶
<pb:KR3f0001_SBCK_002-47b>¶
四章爲一蔀七十六歲¶
　蔀之言齊同日月之分爲一蔀也一歲之月¶
　十二月十九分月之七通分內子得二百三¶
　十五一歲之日三百六十五日四分日之一¶
　通之得一千四百六十一分母不同則子不¶
　齊當互乘之以齊同之者以日分母四乘月¶
　分得九百四十卽一蔀之月以月分母十九¶
　乘日分得二萬七千七百五十九即一蔀之¶
　日以日月分母相乘得七十六得一蔀之歲¶
<pb:KR3f0001_SBCK_002-48a>¶
　以一歲之月除蔀月得七十六歲又以一歲¶
　之日除蔀日亦得七十六矣歲月餘旣終日¶
　分又盡衆殘齊合羣數畢滿故謂之蔀¶
　　臣鸞曰求蔀法列章歲十九以四乘之得¶
　　一蔀七十六歲求一蔀之月法十二月十¶
　　九分月之七通分内子得二百三十五即¶
　　月分也更列一歲三百六十五日四分日¶
　　之一通分内子得一千四百六十一以日¶
　　分母四乘月分得九百四十即一蔀之月¶
<pb:KR3f0001_SBCK_002-48b>¶
　　以月分母十九乘日分得二萬七千七百¶
　　五十九卽一蔀之日以日分毋四乘月分¶
　　母十九得七十六卽一蔀之歲更以月分¶
　　母十九乘蔀月九百四十得萬七千八百¶
　　六十爲實以十二月十九分月之七通分¶
　　内子得二百三十五爲法以除實得七十¶
　　六亦一蔀之歲也更列一蔀之日二萬七¶
　　千七百五十九以分母四乘之得十一萬¶
　　一千三十六爲實以周天分千四百六十¶
<pb:KR3f0001_SBCK_002-49a>¶
　　一除之得一蔀之歲七十六也¶
二十蔀爲一遂遂千五百二十歲¶
　遂者竟也言五行之德一終竟極日月辰終¶
　也乾鑿度曰至德之數先立金木水火土五¶
　凡各三百四歲五德運行日月開闢甲子爲¶
　蔀首七十六歲次得癸卯蔀七十六歲次壬¶
　午蔀七十六歲次辛酉蔀七十六歲凡三百¶
　四歲木德也主春生次庚子蔀七十六歲次¶
　已卯蔀七十六歲次戊午蔀七十六歲次丁¶
<pb:KR3f0001_SBCK_002-49b>¶
　酉蔀七十六歲凡三百四歲金德也主秋成¶
　次丙子蔀七十六歲次乙卯蔀七十六歲次¶
　甲午蔀七十六歲次癸酉蔀七十六歲凡三¶
　百四歲火德也主夏長次壬子蔀七十六歲¶
　次辛卯蔀七十六歲次庚午蔀七十六歲次¶
　巳酉蔀七十六歲凡三百四歲水德也主冬¶
　藏次戊子蔀七十六歲次丁卯蔀七十六歲¶
　次丙午蔀七十六歲次乙酉蔀七十六歲凡¶
　二百四歲土德也主致養其德四正子午卯¶
<pb:KR3f0001_SBCK_002-50a>¶
　酉而朝四時焉凡一千五百二十歲終一紀¶
　復甲子故謂之遂也求五德日名之法置一¶
　蔀者七十六歲德四蔀因而四之爲三百四¶
　歲以一歲三百六十五日四分日之一乘之¶
　爲十一萬一千三十六以六十去之餘三十¶
　六命甲子算外得庚子金德也求次德加三¶
　十六去之命如前則次德日也求算蔀名置¶
　一章歲數以周天分乘之得二萬七千七百¶
　五十九以六十去之餘三十九命以甲子算¶
<pb:KR3f0001_SBCK_002-50b>¶
　外得癸卯蔀求蔀加三十九滿六十去之命¶
　如前得次蔀¶
　　臣鸞曰求遂法列一蔀七十六歲以二十¶
　　乘之得千五百二十歲即以遂之歲求五¶
　　德金木水火土法列一蔀七十六歲以周¶
　　天分千四百六十一乘之得十一萬一千¶
　　三十六卽以六十除之餘三十六命從甲¶
　　子算外得庚子凡三百四歲主秋成金德¶
　　也加三十六得七十二以六十除之餘十¶
<pb:KR3f0001_SBCK_002-51a>¶
　　二命從甲子算外得丙子凡三百四歲火¶
　　德主夏長次放此求蔀名列一章十九歲¶
　　以周天分一千四百六十一歲乘之得二¶
　　萬七千七百五十九以六十去之餘三十¶
　　九命從甲子算外得癸卯蔀七十六歲復¶
　　加三十九亦六十去之餘十八命亦起甲¶
　　子算外次得壬午蔀次放此至甲子卽止¶
　之¶
三遂爲一首首四千五百六十歲¶
<pb:KR3f0001_SBCK_002-51b>¶
　首始也言日月五星終而復始也考靈曜曰¶
　日月首甲子冬至日月五星俱起牽牛𥘉日¶
　月合若璧五星如聯珠青龍甲寅攝提格並¶
　四千五百六十歲積及𥘉故謂首也¶
　　臣鸞曰求一首法列遂一千五百二十歲¶
　　三之得一首四千五百六十歲也¶
七首爲一極極三萬一千九百二十歲生數皆¶
終萬物復始¶
　極終也言日月星辰弦望晦朔寒暑推移萬¶
<pb:KR3f0001_SBCK_002-52a>¶
　物生育皆復始故謂之極¶
　　臣鸞曰求極先列一首四千五百六十以¶
　　以七乘之得一極三萬一千九百二十歲¶
　也¶
天以更元作紀曆¶
　元始作爲七紀法天數更始復爲法述之¶
何以知天三百六十五度四分度之一而日行¶
一度而月後天十三度十九分度之七二十九¶
日九百四十分日之四百九十九爲一月十二¶
<pb:KR3f0001_SBCK_002-52b>¶
月十九分月之七爲一歲¶
　非周&KR1660;本文蓋人問師之辭其欲知度之所¶
　分法術之所生耳¶
周天除之¶
　除積後天分得一周卽棄之¶
其不足除者如合朔古者包犧神農制作爲曆¶
度元之始見三光未如其則¶
　三光日月星則法也¶
日月列星未有分度¶
<pb:KR3f0001_SBCK_002-53a>¶
　則星之𥘉列謂二十八宿也¶
日主晝月主夜晝夜爲一日日月俱起建星¶
　建六星在斗上也日月起建星謂十一月朔¶
　旦冬至日也爲曆術者度起牽牛前五度則¶
　建星其近也¶
月度疾日度遲¶
　度日月所行之度也¶
日月相逐於二十九日三十日間¶
言日月二十九日則未合三十日復相過¶
<pb:KR3f0001_SBCK_002-53b>¶
而日行天二十九度餘¶
　如九百四十分日之四百九十九¶
未有定分¶
　未知餘分定幾何也¶
於是三百六十五日南極影長明日反短以歲¶
終日影反長故知之三百六十五日者三三百¶
六十六日者一¶
　影四歲而後知差一日是爲四歲共一日故¶
　歲得四分日之一¶
<pb:KR3f0001_SBCK_002-54a>¶
故知一歲三百六十五日四分日之一歲終也¶
月積後天十三周又與百三十四度餘¶
　經數月後天之周故度求之餘者未知也言¶
　欲求之也¶
無慮後天十三度十九分度之七未有定¶
　無慮者粗計也此巳得月後天數而言未有¶
　者求之意未有見故也¶
於是日行天七十六周月行天千一十六周及¶
合於建星¶
<pb:KR3f0001_SBCK_002-54b>¶
　月行一月則行過一周而與日合七十六歲¶
　九百四十周天所過復九百四十日七十六¶
　周并之得一千一十六爲一月後天率分盡¶
　度終復還及𥘉也¶
　　臣鸞曰求於是日行天七十六周日行天¶
　　千一十六周及合於建星法以九百四十¶
　　周并七十六周得一千一十六周則日月¶
　　氣朔合於建星¶
置月行後天之數以日後天之數除之得一十¶
<pb:KR3f0001_SBCK_002-55a>¶
三度十九分度之七則月一日行天之度¶
　以日度行率除月行率一日得月度幾何置¶
　月行率一千一十六爲實日行率七十六爲¶
　法實如法而一法及餘分皆四約之與乾象¶
　同歸而殊途義等而法異也¶
復置七十六歲之積月¶
　置章歲之月二百三十五以四乘之得九百¶
　四十則蔀之積月也¶
以七十六歲除之得十二月十九分月之七則¶
<pb:KR3f0001_SBCK_002-55b>¶
一歲之月¶
　亦以四約法除分蔀歲除月與章歲除章月¶
　同¶
置周天度數以十二月十九分月之七除之得¶
二十九日九百四十分日之四百九十九則一¶
月日之數¶
　通周天四分日之一爲千四百六十一通十¶
　二月十九分月之七爲二百三十五分母不¶
　同則子不齊當互乘以同齊之以十九乘千¶
<pb:KR3f0001_SBCK_002-56a>¶
　四百六十一爲二萬七千七百五十九以四¶
　乘二百三十五爲九百四十及以除之則月¶
　與日合之數¶
　　臣鸞曰求日行一度法還置前一千一十¶
　　六以七十六歲除之得十三度不盡二十¶
　　八以求等平於四以四約餘得七約分得¶
　　十九是十三度十九分度之七更列一章¶
　　歲積月二百三十五以周天分母四乘之¶
　　卽一蔀月九百四十亦以七十六歲除之¶
<pb:KR3f0001_SBCK_002-56b>¶
　　得一歲之十二月十九分月之七餘分及¶
　　法並以四約更通周天得千四百六十一¶
　　復通十二月十九分月之七得二百三十¶
　　五分母不同互乘之以月分母十九乘日¶
　　分得二萬七千七百五十九以日分母四¶
　　乘月分得九百四十除之二萬七千七百¶
　　五十九得二十九日九百四十分日之四¶
　　百九十九而月與日合此其數也¶
周&KR1660;算經卷下(終)¶
