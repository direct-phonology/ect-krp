# -*- mode: mandoku-view; -*-
#+TITLE: 周髀算經
#+DATE: 2015-09-11 03:53:36.967709
#+PROPERTY: ID KR3f0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB03n0069-001周髀算經-卷上.
<pb:KR3f0001_SBCK_001-1a>¶
周&KR1660;算經卷上(南陵徐乃昌/校勘經籍記)¶
　　　漢　趙　君卿　注¶
　　　北周漢中郡守前司隸臣甄鸞重述¶
　　　唐朝議大夫行大史令上輕車都尉臣李淳風等奉勑注釋¶
　　　明　趙　開美　校¶
昔者周公問於商高曰竊聞乎大夫善數也(唐/寅)¶
(曰經/文也)¶
　周公姓姬名旦武王之弟商高周時賢大夫¶
　善算者也周公位居冡宰德則至高尚自卑¶
<pb:KR3f0001_SBCK_001-1b>¶
　巳以自牧下學而上逹況其凡乎(唐寅曰此/趙注也)¶
請問古者包犧立周天曆度¶
　包犧三皇之一始畫八卦以商高善數能通¶
　乎微妙逹乎無方無大不綜無幽不顯聞包¶
　犧立周天曆度運章蔀之法易曰古者包犧¶
　氏之王天下也仰則觀象於天俯則觀法於¶
　地此之謂也¶
夫天不可階而升地不可將尺寸而度¶
　邈乎懸廣無階可升蕩乎遐遠無度可量¶
<pb:KR3f0001_SBCK_001-2a>¶
請問數從安出¶
　心昧其機請問其目¶
商高曰數之法出於圓方¶
　圓徑一而周三方徑一而匝四伸圓之周而¶
　爲勾展方之匝而爲股共結一角邪適弦五¶
　政圓方邪徑相通之率故曰數之法出於圓¶
　方圓方者天地之形隂陽之數然則周公之¶
　所問天地也是以商高陳圓方之形以見其¶
　象因竒耦之數以制其法所謂言約㫖遠微¶
<pb:KR3f0001_SBCK_001-2b>¶
　妙幽通矣¶
圓出於方方出於矩¶
　圓䂓之數理之以方方周匝也方正之物出¶
　之以矩矩廣長也¶
矩出於九九八十一¶
　推圓方之率通廣長之數當須乘除以計之¶
　九九者乘除之原也¶
故折矩¶
　故者申事之辭也將爲勾股之率故曰折矩¶
<pb:KR3f0001_SBCK_001-3a>¶
也¶
以爲勾廣三¶
　廣圓之周横者謂之廣勾亦廣廣短也¶
股修四¶
　應方之匝從者謂之修股亦修修長也¶
徑隅五¶
　自然相應之率徑直隅角也亦謂之弦¶
旣方之外半其一矩¶
　勾股之法先知二數然後推一見勾股然後¶
<pb:KR3f0001_SBCK_001-3b>¶
　求弦先各自乘成其實實成勢化外乃變通¶
故曰旣方其外或并勾股之實以求弦實之¶
　中乃求勾股之分并實不正等更相取與互¶
　有所得故曰半其一矩其術勾股各自乘三¶
　三如九四四一十六并爲弦自乘之實二十¶
　五減勾於弦爲股之實一十六減股於弦爲¶
　勾之實九¶
環而共盤得成三四五¶
　盤讀如盤桓之盤言取而并減之積環屈而¶
<pb:KR3f0001_SBCK_001-4a>¶
共盤之謂開方除之其一面故曰得成三四¶
　五也¶
兩矩共長二十有五是謂積矩¶
　兩矩者勾股各自乘之實共長者并實之數¶
將以施於萬事而此先陳其率也¶
故禹之所以治天下者此數之所生也¶
　禹治洪水決流江河望山川之形定高下之¶
　勢除滔天之災釋昏蟄之厄使東注於海而¶
　無浸溺乃勾股之所由生也¶
<pb:KR3f0001_SBCK_001-4b>¶
勾股圓方圖　弦實二十五朱及黃¶
　　　　　　　朱實六黃實一¶
<pb:KR3f0001_SBCK_001-5a>¶
<pb:KR3f0001_SBCK_001-6a>¶
<pb:KR3f0001_SBCK_001-7a>¶
　　勾股方圓圖注¶
　趙君卿曰勾股各自乘併之爲弦實開方除¶
　之即弦也案弦圖又可以勾股相乘爲朱實¶
　二倍之爲朱實四以勾股之差自相乘爲中¶
　黃實加差實亦成弦實以差實減弦實半其¶
　餘以差爲從法開方除之復得勾矣加差於¶
　勾即股凡并勾股之實即成弦實或矩於内¶
　或方於外形詭而量均體殊而數齊勾實之¶
　矩以股弦差爲廣股弦并爲袤而股實方其¶
<pb:KR3f0001_SBCK_001-7b>¶
　裏減矩勾之實於弦實開其餘即股倍股在¶
　兩邊爲從法開矩勾之角即股弦差加股爲¶
　弦以差除勾實得股弦并以并除勾實亦得¶
　股弦差令并自乘與勾實爲實倍并爲法所¶
　得亦弦勾實減并自乘如法爲股股實之矩¶
　以勾股差爲廣勾弦并爲袤而勾實方其裏¶
　減矩股之實於弦實開其餘即勾倍勾在兩¶
　邊爲從法開矩股之角即勾弦差加勾爲弦¶
　以差除股實得勾弦并以并除股實得勾弦¶
<pb:KR3f0001_SBCK_001-8a>¶
　差令并自乘與股實爲實倍并爲法所得亦¶
　弦股實減并自乘如法爲勾兩差相乘倍而¶
　開之所得以股弦差增之爲勾以勾弦差增¶
　之爲股兩差増之爲弦倍弦實列勾股差實¶
　見弦實者以圖考之倍弦實滿外大方而多¶
　黃實黃實之多即勾股差實以差實減之開¶
　其餘得外大方大方之面即勾股并也令并¶
　自乘倍弦實乃減之開其餘得中黃方黃方¶
　之面即勾股差以差減并而半之爲勾加差¶
<pb:KR3f0001_SBCK_001-8b>¶
　於并而半之爲股其倍弦爲廣袤合令勾股¶
　見者自乘爲其實四實以減之開其餘所得¶
　爲差以差減合半其餘爲廣減廣於弦即所¶
　求也觀其迭相䂓矩共爲反覆互與通分各¶
　有所得然則統叙羣倫弘紀衆理貫幽入微¶
　鈎深致逺故曰其裁制萬物唯所爲之也¶
　釋圓方勾股注¶
　　按君卿注曰勾股各自乘并之爲弦實開¶
　　方除之即弦¶
<pb:KR3f0001_SBCK_001-9a>¶
　　臣鸞曰假令勾三自乘得九股四自乘得¶
　　十六并之得二十五開方除之得五爲弦¶
　　也(寅曰五五二十五/弦實四面之一也)¶
　　注云按弦圖又可以勾股相乘爲朱實二¶
　　倍之爲朱實四以勾股之差自相乘爲中¶
　　黃實(寅曰勾股相乘/其數一十二也)¶
　　臣鸞曰以勾弦差二倍之爲四自乘得一¶
　　十六爲左圖中黃實也(寅曰甄氏止注以/勾股十二字之義)¶
　　臣淳風等謹按注云以勾股之差自乘爲¶
<pb:KR3f0001_SBCK_001-9b>¶
　　中黃實鸞云倍勾弦差自乘者苟求異端¶
　　雖合其數於率不通(寅曰勾股之差其數/一也自乘得一一如)¶
(一)¶
　　注云加差實亦成弦實¶
　　臣鸞曰加差實一并外矩青八得九并中¶
　　黃十六得二十五亦成弦實也¶
　　臣淳風等謹按注云加差實一亦成弦實¶
　　鸞曰加差實并外矩及中黃者雖合其數¶
　　於率不通(寅曰加差實之一於前文所言/朱實四之上朱實之四爲二十)¶
<pb:KR3f0001_SBCK_001-10a>¶
(四加一爲弦/實二十五也)¶
　　注云以差實減弦實半其餘以差爲從法¶
　　開方除之復得勾矣¶
　　臣鸞曰以差實九減弦實二十五餘十六¶
　　半之得八以差一加之得九開之得勾三¶
　　也¶
　　臣淳風等謹按注宜云以差實一減弦實¶
　　二十五餘二十四半之爲十二以差一從¶
　　開方除之得勾三鸞云以差實九减弦實¶
<pb:KR3f0001_SBCK_001-10b>¶
　　者雖合其數於率不通(顧應祥曰以差實/一減弦實二十五)¶
　　注云加差於勾即股¶
　　臣鸞曰加差一於勾三得股四也¶
　　注云凡并勾股之實即成弦實¶
　　臣鸞曰勾實九股實十六并之得二十五¶
　　也¶
　　注云或矩於内或方於外形詭而量均體¶
　　殊而數齊勾實之矩以股弦差爲廣股弦¶
　　并爲袤¶
<pb:KR3f0001_SBCK_001-11a>¶
　　臣鸞曰以股弦差一爲廣股四并弦五得¶
　　九爲袤左圖外青也¶
　　注云而股實方其裏¶
　　臣鸞曰爲左圖中黃十六¶
　　注云減矩勾之實於弦實開其餘即股¶
　　臣鸞曰減矩勾之實九于弦實二十五餘¶
　　一十六開之得四股也¶
　　注云倍股在兩邊爲從法開矩勾之角即¶
　　股弦差¶
<pb:KR3f0001_SBCK_001-11b>¶
　　臣鸞曰倍股四得八在圖兩邊以爲從法¶
　　開矩勾之角九得一也¶
　　注云加股爲弦¶
　　臣鸞曰加差一於股四則弦五也¶
　　注云以差除勾實得股弦并¶
　　臣鸞曰以差一除勾實九得九即股四弦¶
　　五并爲九也¶
　　注云以并除勾實亦得股弦差¶
　　臣鸞曰以九除勾實九得股弦差一¶
<pb:KR3f0001_SBCK_001-12a>¶
　　注云令并自乘與勾實爲實¶
　　臣鸞曰令并股弦得九自乘爲八十一又¶
　　與勾實九加之得九十爲實¶
　　注云倍并爲法¶
　　臣鸞曰倍股弦并九得十八者爲法¶
　　注云所得亦弦¶
　　臣鸞曰除之得五爲弦(寅曰以法十/八除實九十)¶
　　注云勾實減并自乘如法爲股¶
　　臣鸞曰以勾實九減并自乘八十一餘七¶
<pb:KR3f0001_SBCK_001-12b>¶
　　十二以法十八除之得四爲股也¶
　　注云股實之矩以勾弦差爲廣勾弦并爲¶
　　袤¶
　　臣鸞曰股實之矩以勾弦差二爲廣勾弦¶
　　并八爲袤¶
　　注云而勾實方其裏減矩股之實于弦實¶
　　開其餘即勾¶
　　臣鸞曰勾實有九方在右圖裏以減矩股¶
　　之實十六於弦實二十五餘九開之得三¶
<pb:KR3f0001_SBCK_001-13a>¶
　　勾也¶
　　注云陪勾在兩邉¶
　　臣鸞曰各三也(寅曰倍/之得六)¶
　　注云爲從法開矩股之角即勾弦差加勾¶
　　爲弦¶
　　臣鸞曰加差二於勾三則弦五也¶
　　注云以差除股實得勾弦并¶
　　臣鸞曰以差二除股實十六得八勾三弦¶
　　五并爲八也¶
<pb:KR3f0001_SBCK_001-13b>¶
　　注云以并除股實亦得勾弦差¶
　　臣鸞曰以并除股實十六得勾弦差二¶
　　注云令并自乘與股實爲實¶
　　臣鸞曰令并八自乘得六十四與股實十¶
　　六加之得八十爲實¶
　　注云倍并爲法¶
　　臣鸞曰倍勾弦并八得十六爲法¶
　　注云所得亦弦¶
　　臣鸞曰除之得弦五也¶
<pb:KR3f0001_SBCK_001-14a>¶
　　注云股實減并自乘如法爲勾¶
　　臣鸞曰以股實十六減并自乘六十四餘¶
　　四十八以法十六除之得三爲勾也¶
　　注云兩差相乘倍而開之所得以股弦差¶
　　增之爲勾¶
　　臣鸞曰以股弦差一乘勾弦差二得二倍¶
　　之爲四開之得二以股弦差一増之得三¶
　　勾也¶
　　注云以勾弦差增之爲股¶
<pb:KR3f0001_SBCK_001-14b>¶
　　臣鸞曰以弦差二增之得四股也¶
　　注云兩差增之爲弦¶
　　臣鸞曰以股弦差一勾弦差二増之得五¶
　　弦也¶
　　注云倍弦實列勾股差實見弦實者以圖¶
　　考之倍弦實滿外大方而多黃實黃實之¶
　　多即勾股差實¶
　　臣鸞曰倍弦實二十五得五十滿外大方¶
　　七七四十九而多黃實黃實之多即勾股¶
<pb:KR3f0001_SBCK_001-15a>¶
　　差實也¶
　　注云以差實減之開其餘得外大方大方¶
　　之面即勾股并¶
　　臣鸞曰以差實一減五十餘四十九開之¶
　　卽大方之面七也亦是勾股并也¶
　　注云令并自乘倍弦實乃減之開其餘得¶
　　中黃方黃方之面卽勾股差¶
　　臣鸞曰并七自乘得四十九倍弦實二十¶
　　五得五十以減之餘卽中黃方差實一也¶
<pb:KR3f0001_SBCK_001-15b>¶
　　故開之卽勾股差一也¶
　　注云以差減并而半之爲勾¶
　　臣鸞曰以差一減并七餘六半之得三勾¶
　　也¶
　　注云加差於并而半之爲股¶
　　臣鸞曰以差一加并七得八而半之得四¶
　　股也¶
　　注云其倍弦爲廣袤合¶
　　臣鸞曰倍弦二十五爲五十爲廣袤合¶
<pb:KR3f0001_SBCK_001-16a>¶
　　臣淳風等謹按列廣袤術宜云倍弦五得¶
　　十爲廣袤合今鸞云倍弦二十五者錯也¶
(寅曰勾廣一袤/九股廣二袤八)¶
　　注云而令勾股見者自乘爲其實四實以¶
　　減之開其餘所得爲差¶
　　臣鸞曰令自乘者以七七自乘得四十九¶
　　四實大方勾股之中有四方一方之中有¶
　　方十二四實有四十八減上四十九餘一¶
　　也開之得一卽勾股差一¶
<pb:KR3f0001_SBCK_001-16b>¶
　　臣淳風等謹按注意令自乘者十自乘得¶
　　一百四實者大方廣袤之中有四方若據¶
　　勾實而言一方之中有實九四實有三十¶
　　六減上一百餘六十四開之得八卽廣袤¶
　　差此是股弦差減股弦并餘數若據股實¶
　　而言之一方之中有實十六四實有六十¶
　　四減上一百餘三十六開之得六卽廣袤¶
　　差此是勾股差減勾弦并餘數也鸞云令¶
　　自乘者以七七自乘得四十九四實者大¶
<pb:KR3f0001_SBCK_001-17a>¶
　　方勾股之中有四方一方之中有方十二¶
　　四實者四十八減上四十九餘一也開之¶
　　得一卽勾股差一者錯也(寅曰大方之中/有四弦實故四)¶
(其勾實得三十六減之餘六十四開其餘/得八爲勾之廣袤差四其股實得六十四)¶
(減之餘三十六開得六爲股之廣袤差所/謂廣袤差者勾廣一而袤九股廣二而袤)¶
(入廣袤相/減之餘也)¶
　　注云以差減合半其餘爲廣¶
　　臣鸞曰以差一減合七餘六半之得三廣¶
　　也¶
<pb:KR3f0001_SBCK_001-17b>¶
　　臣淳風等謹按注意以差八六各減合十¶
　　餘二四半之得一二一卽股弦差二卽勾¶
　　弦差以差減弦卽各袤廣也鸞云以差一¶
　　減合七餘六半之得三廣者錯也(寅曰以/勾之廣)¶
(袤差八減廣袤合十餘二半之爲勾之廣/以股袤差六減廣袤合十餘四半之爲股)¶
(之廣二注/皆未瑩)¶
　　注云減廣於弦卽所求也¶
　　臣鸞曰以廣三減弦五卽所求差二也¶
　　臣淳風等謹按注意以廣一二各減弦五¶
<pb:KR3f0001_SBCK_001-18a>¶
　　卽所求股四勾三也鸞云以廣三減弦五¶
　　卽所求差二者此錯也(寅曰甄鸞/述說終此)¶
周公曰大哉言數(唐寅曰此/經文也)¶
　心逹數術之意故發大哉之數(唐寅曰此/趙注也)¶
請問用矩之道¶
　謂用表之宜測望之法¶
商高日平矩以正繩¶
　以求繩之正定平懸之體將欲愼毫釐之差¶
　防千里之失¶
<pb:KR3f0001_SBCK_001-18b>¶
偃矩以望高覆矩以測深臥矩以知遠¶
　言施用無方曲從其事術在九章¶
環矩以爲圓合矩以爲方¶
　旣以追尋情理又可造製圓方言矩之於物¶
　無所不至¶
方屬地圓屬天天圓地方¶
　物有圓方數有竒耦天動爲圓其數竒地靜¶
　爲方其數耦此配隂陽之義非實天地之體¶
　也天不可窮而見地不可盡而觀豈能定其¶
<pb:KR3f0001_SBCK_001-19a>¶
圓方乎又曰北極之下高人所居六萬里滂¶
沲四隤而下天之中央亦高四旁六萬里是¶
爲形狀同歸而不殊塗隆高齊耽而易以陳¶
　故曰天似葢笠地法覆槃¶
方數爲典以方出圓¶
　夫體方則度影正形圓則審實難蓋方者有¶
常而圓者多變故當制法而理之理之法者¶
　半周半徑相乘則得方矣又可周徑相乘四¶
　而一又可徑自乘三之四而一又可周自乘¶
<pb:KR3f0001_SBCK_001-19b>¶
　十二而一故圓出於方(典實/也)¶
笠以寫天¶
　笠亦如葢其形正圓戴之所以象天寫猶象¶
　也言笠之體象天之形詩云何簑何笠此之¶
　義也¶
天青黑地黃赤天數之爲笠也青黑爲表丹黃¶
爲裏以象天地之位¶
　旣象其形又法其位言相方類不亦似乎¶
是故知地者智知天者聖¶
<pb:KR3f0001_SBCK_001-20a>¶
　言天之高大地之廣遠自非聖智其孰能與¶
　於此乎¶
智出於勾¶
　勾亦影也察勾之損益加物之高遠故曰智¶
　出於勾¶
勾出於矩¶
　矩謂之表表不移亦爲勾爲勾將正故曰勾¶
　出於矩焉¶
夫矩之於數其裁制萬物唯所爲耳¶
<pb:KR3f0001_SBCK_001-20b>¶
　言包含幾微轉通旋環也¶
周公曰善哉¶
　善哉言明曉之意所謂問一事而萬事逹¶
昔者榮方問於陳子¶
　榮方陳子是周公之後人非周&KR1660;之本文然¶
　此二人共相解釋後之學者謂之章句因從¶
　其類列於事下又欲尊而遠之故云昔者時¶
　世官號未之前聞¶
曰今者竊聞夫子之道¶
<pb:KR3f0001_SBCK_001-21a>¶
　榮方問陳子能述商高之㫖明周公之道¶
知日之高大¶
　日去地與圓徑之術¶
光之所照¶
　日旁照之所及也¶
一日所行¶
　日行天之度也¶
遠近之數¶
　冬至夏至去人之遠近也¶
<pb:KR3f0001_SBCK_001-21b>¶
人所望見¶
　人目之所極也¶
四極之窮¶
　日光之所遠也¶
列星之宿¶
　二十八宿之度也¶
天地之廣袤¶
　袤長也東西南北謂之廣長¶
夫子之道皆能知之其信有之乎¶
<pb:KR3f0001_SBCK_001-22a>¶
　而明察之故不昧不疑¶
陳子曰然¶
　言可知也¶
榮方曰方雖不省願夫子幸而說之¶
　欲以不省之情而觀大雅之法¶
今若方者可教此道邪¶
　不能自料訪之賢者¶
陳子曰然¶
　言可教也¶
<pb:KR3f0001_SBCK_001-22b>¶
此皆算術之所及¶
　言周&KR1660;之法出於算術之妙也¶
子之於算足以知此矣若誠累思之¶
　累重也言若誠能重累思之則逹至微之理¶
於是榮方歸而思之數日不能得¶
　雖濳心馳思而才單智竭¶
復見陳子曰方思之不能得敢請問之陳子曰¶
思之未熟¶
　熟猶善也¶
<pb:KR3f0001_SBCK_001-23a>¶
此亦望遠起高之術而子不能得則子之於數¶
未能通類¶
　定高遠者立兩表望懸邈者施累矩言未能¶
　通類求勾股之意¶
是智有所不及而神有所窮¶
　言不能通類是情智有所不及而神思有所¶
　窮滯¶
夫道術言約而用博者智類之明¶
　夫道術聖人之所以極深而研幾唯深也故¶
<pb:KR3f0001_SBCK_001-23b>¶
　能通天下之志唯幾也故能成天下之務是¶
　以其言約其㫖遠故曰智類之明也¶
問一類而萬事逹者謂之知道¶
　引而伸之觸類而長之天下之能事畢矣故¶
　謂之知道也¶
今子所學¶
　欲知天地之數¶
算數之術是用智矣而尚有所難是子之智類¶
單¶
<pb:KR3f0001_SBCK_001-24a>¶
　算術所包尚以爲難是子智類單盡¶
夫道術所以難通者旣學矣患其不博¶
　不能廣博¶
旣博矣患其不習¶
　不能究習¶
旣習矣患其不能知¶
　不能知類¶
故同術相學¶
　術教同者則當學通類之意¶
<pb:KR3f0001_SBCK_001-24b>¶
同事相觀¶
　事類同者觀其㫖趣之類¶
此列士之愚智¶
　列猶别也言視其術鑒其學則愚智者别矣¶
賢不肖之所分¶
　賢者逹於事物之理不肖者闇於照察之情¶
　至於役神馳思聦明殊别矣¶
是故能類以合類此賢者業精習智之質也¶
　學其倫類觀其指歸唯賢智精習者能之也¶
<pb:KR3f0001_SBCK_001-25a>¶
夫學同業而不能入神者此不肖無智而業不¶
能精習¶
　俱學道術明不察不能以類合類而長之此¶
　心遊目蕩義不入神也¶
是故算不能精習吾豈以道隱子哉固復熟思¶
之¶
　凡教之道不憤不啓不悱不發憤而悱之然¶
　後啓發旣不精思又不學習故言吾無隱也¶
　爾固復熟思之舉一隅使及之以三也¶
<pb:KR3f0001_SBCK_001-25b>¶
榮方復歸思之數日不能得復見陳子曰方思¶
之以精熟矣智有所不及而神有所窮知不能¶
得願終請說之¶
　自知不敏避席而請說之¶
陳子曰復坐吾語汝於是榮方復坐而請陳子¶
說之曰夏至南萬六千里冬至南十三萬五千¶
里日中立竿測影¶
　　臣鸞曰南戴日下立八尺表表影千里而¶
　　差一寸是則天上一寸地下千里今夏至¶
<pb:KR3f0001_SBCK_001-26a>¶
　　影有一尺六寸故其萬六千里冬至影一¶
　　丈三尺五寸則知其十三萬五千里¶
此一者天道之數¶
　言天道數一悉以如此¶
周&KR1660;長八尺夏至之日晷一尺六寸¶
　晷影也此數望之從周城之南千里也而周¶
　官測影尺有六寸盖出周城南千里也記云¶
　神州之土方五千里雖差一寸不出畿地之¶
　分先王知之實故建王國¶
<pb:KR3f0001_SBCK_001-26b>¶
&KR1660;者股也正晷者勾也¶
　以&KR1660;爲股以影爲勾股定然後可以度日之¶
　高遠正晷者日中之時節也¶
正南千里勾一尺五寸正北千里勾一尺七寸¶
　候其影使表相去二千里影差二寸將求日¶
　之高遠故先見其表影之率¶
日益表南晷日益長候勾六尺¶
　候其影使長六尺者欲令勾股相應勾三股¶
　四弦五勾六股八弦十¶
<pb:KR3f0001_SBCK_001-27a>¶
卽取竹空徑一寸長八尺捕影而視之空正掩¶
日¶
　以徑寸之空視日之影&KR1660;長則大矩短則小¶
　正滿八尺也捕猶索也掩猶覆也¶
而日應空之孔¶
　掩若重䂓更言八尺者舉其定也又曰近則¶
　大遠則小以影六尺爲正¶
由此觀之率八十寸而得徑一寸¶
　以此爲日&KR1660;之率¶
<pb:KR3f0001_SBCK_001-27b>¶
<pb:KR3f0001_SBCK_001-27b>¶
　　之爲六十寸以兩表相去二千里乘得十¶
　　二萬里爲實以影差二寸爲法除之得日¶
　　底地去表六萬里求從&KR1660;至日八萬里者¶
　　先置表高八尺上十之爲八十寸以兩表¶
　　相去二千里乘之得十六萬爲實以影差¶
　　二寸爲法除之得從表端上至日八萬里¶
　　也¶
若求邪至日者以日下爲勾日高爲股勾股各¶
自乘并而開方除之得邪至日從&KR1660;所旁至日¶
<pb:KR3f0001_SBCK_001-28a>¶
所十萬里¶
　旁此古邪字求其數之術曰以表南至日下¶
　六萬里爲勾以日高八萬里爲股爲之求弦¶
　勾股各自乘并而開方除之即邪至日之所¶
　也¶
　　臣鸞曰求從&KR1660;邪至日所法先置南至日¶
　　底六萬里爲勾重張自乘得三十六億爲¶
　　勾實更置日高八萬里爲股重張自乘得¶
　　六十四億爲股實并勾股實得一百億爲¶
<pb:KR3f0001_SBCK_001-28b>¶
　　弦實開方除之得從王城至日十萬里今¶
　　有十萬里問徑幾何曰一千二百五十里¶
　八十寸而得徑一寸以一寸乘十萬里爲¶
　　實八十寸爲法即得¶
以率率之八十里得徑一里十萬里得徑千二¶
百五十里¶
　法當以空徑爲勾率竹長爲股率日去人爲¶
大股大股之勾即日徑也其術以勾率乘大¶
　股股率而一此以八十里爲法十萬里爲實¶
<pb:KR3f0001_SBCK_001-29a>¶
　實如法而一即得日徑¶
故曰日晷徑千二百五十里¶
　　臣鸞曰求以率八十里得徑一里十萬里¶
　　得徑千二百五十里法先置竹孔徑一寸¶
　　爲十里爲勾更置邪去曰十萬里爲股以¶
　　勾十里乘股十萬里得一億爲實更置日¶
　　去地八萬里爲法除實得日晷徑千二百¶
　　五十里故云日晷徑也¶
　　臣淳風等謹按夏至王城望日立兩表相¶
<pb:KR3f0001_SBCK_001-29b>¶
　　去二千里表高八尺影去前表一尺五寸¶
　　去後表一尺七寸舊術以前後影差二寸¶
　　爲法以前影寸數乘表間爲實實如法得¶
　　萬五千里爲日下去南表里又以表高八¶
　　十寸乘表間爲實實如法得八萬里爲表¶
　　上去日里仍以表寸爲日高影寸爲日下¶
　　待日漸高候日影六尺用之爲勾以表爲¶
　　股爲之求弦得十萬里爲邪表數目取管¶
　　圓孔徑一寸長八尺望日滿筒以爲率長¶
<pb:KR3f0001_SBCK_001-30a>¶
　　八十寸爲一邪去日十萬里日徑即千二¶
　　百五十里以理推之法云天之處心高於¶
　　外衡六萬里者此乃語與術違勾六尺股¶
　　八尺弦十尺角隅正方自然之數盖依繩¶
　　水之定施之於表矩然則天無别體用日¶
　　以爲高下術旣隨乎而遷高下從何而出¶
　　語術相違是爲大失又按二表下地依水¶
　　平法定其高下若北表地高則以爲勾以¶
　　間爲弦置其高數其影乘之其表除之所¶
<pb:KR3f0001_SBCK_001-30b>¶
　　得益股爲定間若北表下者亦置所下以¶
　　法乘除所得以減股爲定間又以高下之¶
　　數與間相約爲地高遠之率求遠者影乘¶
　　定間差法而一所得加表日之高也求邪¶
　　去地者弦乘定間差法而一所得加弦日¶
　　邪去地此三等至皆以日爲正求日下地¶
　　高下者置戴日之遠近地高下率乘之如¶
　　間率而一所得爲日下地高下形勢隆殺¶
　　與表間同可依此率若形勢不等非代所¶
<pb:KR3f0001_SBCK_001-31a>¶
　　知率日徑求日大小者徑率乘間如法而¶
　　一得日徑此徑當即得不待影長六尺凡¶
　　度日者先須定二矩水平者影南北立勾¶
　　齊高四尺相去一丈以二弦候牽于勾上¶
　　并率二則擬爲候影勾上立表弦下望日¶
　　前一則上畔後一則下畔引則就影合與¶
　　表日參直二至前後三四日間影不移處¶
　　即是當以候表亦望人取一影亦可日徑¶
　　影端表頭爲則然地有高下表望不同後¶
<pb:KR3f0001_SBCK_001-31b>¶
　　六術乃窮其實　第一後高前下術高爲¶
　　勾表間爲弦後復影爲所求率表爲有所¶
　　率以勾爲所有數所得益股爲定間　第¶
　　二後下術以其所下爲勾表間爲弦置其¶
　　所下以影乘表除所得減股餘爲定間¶
　　第三邪下術依其北高之率高其勾影合¶
　　與地勢隆殺相似餘同平法假令&KR1660;邪下¶
　　而南其邪亦同不須别望但弦短與勾股¶
　　不得相應其南里數亦隨地勢不得校乎¶
<pb:KR3f0001_SBCK_001-32a>¶
　　平則促若用此術但得南望若北望者即¶
　　用勾照南下之術當北高之地　第四邪¶
　　上術依其後下之率下其勾影此謂廻望¶
　　北極以爲高逺者望去取差亦同南望此¶
　　術弦長亦與勾股不得相應唯得北望不¶
　　得南望若南望者即用勾影北高之術¶
　　第五平術不論高下周&KR1660;度日用此平術¶
　　故東西南北四望皆通遠近一差不須别¶
　　術　第六術者是外衡其徑云四十七萬¶
<pb:KR3f0001_SBCK_001-32b>¶
　　六千里半之得二十三萬八千里者是外¶
　　衡去天心之處心高於外衡六萬里爲率¶
　　南行二十三萬八千里下校六萬里約之¶
　　得南行一百一十九里下校三十里一百¶
　　一十九歩差下三十歩則三十歩大强差¶
　　下十歩以此爲准則不合有平地地旣平¶
　　而用術尤乖理驗且自古論晷影差變毎¶
　　有不同今略其梗槩取其推歩之要尚書¶
　　攷靈曜云日永影尺五寸日短一十三尺¶
<pb:KR3f0001_SBCK_001-33a>¶
　　日正南千里而減一寸張衡靈憲云懸天¶
　　之晷薄地之儀皆移千里而差一寸鄭玄¶
　　註周禮云凡日影於地千里而差一寸王¶
　　蕃姜岌因此爲說按前諸說是數並同其¶
　　言更出書非直有此以事考量恐非實矣¶
　　謹按宋元嘉十九年歳在壬午遣使徃交¶
　　州度日影夏至之日影在表南三寸二分¶
　　太康地理志交趾去洛陽一萬一千里陽¶
　　城去洛陽一百八十里交趾西南望陽城¶
<pb:KR3f0001_SBCK_001-33b>¶
　　洛陽在其東南較而言之令陽城去交趾¶
　　近於洛陽去交趾一百八十里則交趾去¶
　　陽城一萬八百二十里而影差尺有八寸¶
　　二分是六百里而影差一寸也况復人路¶
　　迂廻羊腸曲折方於鳥道所較彌多以事¶
　　驗之又未盈五百里而差一寸眀矣千里¶
　　之言固非實也何承天又云詔以土圭測¶
　　影考校二至　三日有餘從來積歳及交¶
　　州所上驗其增減亦相符合此則影差之¶
<pb:KR3f0001_SBCK_001-34a>¶
　　驗也周禮大司徒職曰夏至之影尺有五¶
　　寸馬融以爲洛陽鄭玄以爲陽城尚書攷¶
　　靈曜日永影一尺五寸鄭玄以爲陽城日¶
　　短十三尺易緯通卦驗夏至影尺有四寸¶
　　八分冬至一丈三尺劉向洪範傳夏至影¶
　　一尺五寸八分是時漢都長安而向不言¶
　　測影處所若在長安則非晷影之正也夏¶
　　至影長一尺五寸八分冬至一丈三尺一¶
　　寸四分向又云春秋分長七尺三寸六分¶
<pb:KR3f0001_SBCK_001-34b>¶
　　此即緫是虗妄後漢曆志夏至影一尺五¶
　　寸後漢洛陽冬至一丈三尺自梁天監巳¶
　　前並同此數魏景𥘉夏至影一尺五寸魏¶
　　𥘉都許昌與頴川相近後都洛陽又在地¶
　　中之數但易緯因漢曆舊影似不别影之¶
　　冬至一丈三尺晉姜岌影一尺五寸宋都¶
　　建康在江表驗影之數遥取陽城冬至一¶
　　丈三尺宋大明祖冲之曆夏至影一尺五¶
　　寸宋都秣陵遥取影同前冬至一丈三尺¶
<pb:KR3f0001_SBCK_001-35a>¶
　　後魏信都芳注周&KR1660;四術云按永平元年¶
　　戊子是梁天監之七年也見洛陽測影又¶
　　見公孫崇集諸朝士共觀祕書影同是夏¶
　　至之日以八尺之表測日中影皆長一尺¶
　　五寸八分雖無六尺近六寸梁武帝大同¶
　　十年太史令虞鄺以九尺表於江左建康¶
　　測夏至日中影長一尺三寸二分以八尺¶
　　表測之影長一尺一寸七分强冬至一丈¶
　　三尺七分八尺表影長一丈一尺六寸二¶
<pb:KR3f0001_SBCK_001-35b>¶
　　分弱隋開皇元年冬至影長一丈二尺七¶
　　寸二分開皇二年夏至影一尺四寸八分¶
　　冬至長安測夏至洛陽測及王邵隋靈感¶
　　志冬至一丈二尺七寸二分長安測也開¶
　　皇四年夏至一尺四寸八分洛陽測也冬¶
　　至一丈二尺八寸八分洛陽測也大唐正¶
　　觀二年己五五月二十三日癸亥夏至中¶
　　影一尺四寸六分長安測也十一月二十¶
　　九丙寅冬至中影一丈二尺六寸三分長¶
<pb:KR3f0001_SBCK_001-36a>¶
　　安測也按漢魏及隋所記夏至中影或長¶
　　短齊其盈縮之中則夏至之影尺有五寸¶
　　爲近定實矣以周官推之洛陽爲所交會¶
　　則冬至一丈二尺五寸亦爲近矣按梁武¶
　　帝都金陵云洛陽南北大較千里以尺表¶
　　令其有九尺影則大同十年江左八尺表¶
　　夏至中影長一尺一寸七分若是爲夏至¶
　　八尺表千里而差一寸弱矣此推驗卽是¶
　　夏至影差降升不同南北逺近數亦有異¶
<pb:KR3f0001_SBCK_001-36b>¶
<pb:KR3f0001_SBCK_001-36b>¶
<pb:KR3f0001_SBCK_001-36b>¶
　　日高圖注¶
　趙君卿曰黃甲與黃乙其實正等以表高乘¶
　兩表相去爲黃甲之實以影差爲黃甲之廣¶
　而一所得則變得黃甲之袤上與日齊按圖¶
　當加表高今言八萬里者從表以上復加之¶
　青丙與青已其實亦等黃甲與青丙相連黃¶
　乙與青已相連其實亦等皆以影差爲廣¶
　　臣鸞曰求日高法先置表高八尺爲八萬¶
　　里爲袤以相兩表相去二千里爲廣乘袤¶
<pb:KR3f0001_SBCK_001-37a>¶
　　八萬里得一億六千萬里爲黃甲之實以¶
　　影差二寸爲二千里爲法除之得黃乙之¶
　　袤八萬里卽上與日齊此言王城去天名¶
　　曰甲日底地上至日名曰乙上天名青丙¶
　　下地名青戊據影六尺王城上天南至日¶
　　六萬里王城南至日底地亦六萬里是上¶
　　下等數日夏至南萬六千里者立表八尺¶
　　於王城影一尺六寸影寸千里故王城去¶
　　夏至日底地萬六千里也¶
<pb:KR3f0001_SBCK_001-37b>¶
法曰周&KR1660;長八尺勾之損益寸千里¶
　勾謂影也言懸天之影薄地之儀皆千里而¶
　差一寸¶
故曰極者天廣袤也¶
　言極之遠近有定則天廣長可知¶
今立表高八尺以望極其勾一丈三寸由此觀¶
之則從周北十萬三千里而至極下¶
　謂冬至日加卯酉之時若春秋分之夜半極¶
　南兩旁與天中齊故以爲周去天中之數¶
<pb:KR3f0001_SBCK_001-38a>¶
榮方曰周&KR1660;者何陳子曰古時天子治周¶
　古時天子謂周成王時以治周居王城故曰¶
　昔先王之經邑奄觀九隩靡地不營土圭測¶
　影不縮不盈當風雨之所交然後可以建王¶
　城此之謂也¶
此數望之從周故曰周&KR1660;¶
　言周都河南爲四方之中故以爲望主也¶
&KR1660;者表也¶
　用其行事故曰&KR1660;由此捕望故曰表影爲勾¶
<pb:KR3f0001_SBCK_001-38b>¶
故曰勾股也¶
日夏至南萬六千里日冬至南十三萬五千里¶
日中無影以此觀之從南至夏至之日中十一¶
萬九千里¶
　諸言極者斥天之中極去周十萬三千里亦¶
　謂極與天中齊時更加南萬六千里是也¶
北至其夜半亦然¶
　日極在極北正等也¶
凡徑二十三萬八千里¶
<pb:KR3f0001_SBCK_001-39a>¶
　并南北之數也¶
此夏至日道之徑也¶
　其徑者圓中之直者也¶
其周七十一萬四千里¶
　周匝也謂天戴日行其數以三乘徑¶
　　臣鸞曰求夏至日道徑法列夏至日去天¶
　　中心十一萬九千里夏至夜一日亦去天¶
　　中心十一萬九千里并之得夏至日道徑¶
　　二十三萬八千里三乘徑得周七十一萬¶
<pb:KR3f0001_SBCK_001-39b>¶
　　四千里也¶
從夏至之日中至冬至之日中十一萬九千里¶
　冬至日中去周十三萬五千里除夏至日中¶
　去周一萬六千里是也¶
北至極下亦然則從極南至冬至之日中二十¶
三萬八千里從極北至其夜半亦然凡徑四十¶
七萬六千里此冬至日道徑也其周百四十二¶
萬八千里從春秋分之日中北至極下十七萬¶
八千五百里¶
<pb:KR3f0001_SBCK_001-40a>¶
　春秋之日影七尺五寸五分加望極之勾一¶
　丈三寸¶
　　臣鸞曰求冬至日道徑法列夏至去冬至¶
　　日中十一萬九千里從夏至日道北徑亦¶
　　十一萬九千里併之得冬至日中北極下¶
　　二十三萬八千里從極至夜半亦二十三¶
　　萬八千里并之得冬至道徑四十七萬六¶
　　千里以三乘徑卽冬至日道周一百四十¶
　　二萬八千里¶
<pb:KR3f0001_SBCK_001-40b>¶
從極下北至其夜半亦然凡徑三十五萬七千¶
里周一百七萬一千里故日月之道常縁宿日¶
道亦與宿正¶
　内衡之南外衡之北圓而成規以爲黃道二¶
　十八宿列焉日之行也一出一入或表或裏¶
　五月二十三分月之二十一道一交謂之合¶
　朔交會及月蝕相去之數故曰縁宿也日行¶
　黃道以宿爲正故曰宿正於中衡之數與黃¶
　道等¶
<pb:KR3f0001_SBCK_001-41a>¶
　　臣鸞曰求春秋分日道法列春秋分日中¶
　　北至極下十七萬八千五百里從北極北¶
　　至其夜半亦然并之得春秋分日道徑三¶
　　十五萬七千里以三乘徑卽日道周一百¶
　　七萬一千里求黃道徑法列從北極南至¶
　　夏至日中一十一萬九千里以從極北去¶
　　冬至夜半二十三萬八千里并之得黃道¶
　　三十五萬七千里從極南至冬至日北至¶
　　夏至日夜半亦黃道徑也以三乘徑周得¶
<pb:KR3f0001_SBCK_001-41b>¶
　　一百七萬一千里也¶
南至夏至之日中北至冬至之夜半南至冬至¶
之日中北至夏至之夜半亦徑三十五萬七千¶
里周一百七萬一千里¶
　此皆黃道之數與中衡等¶
春分之日夜分以至秋分之日夜分極下常有¶
日光¶
　春秋分者晝夜等春分至秋分日内近極故¶
　日光照及也¶
<pb:KR3f0001_SBCK_001-42a>¶
秋分之日夜分以至春分之日夜分極下常無¶
日光¶
　秋分至春分日外遠極故日光照不及也¶
故春秋分之日夜分之時日所照適至極隂陽¶
之分等也冬至夏至者日道發歛之所生也至¶
晝夜長短之所極¶
　發猶往也歛猶還也極終也¶
春秋分者隂陽之修晝夜之象¶
　修長也言隂陽長短之等¶
<pb:KR3f0001_SBCK_001-42b>¶
晝者陽夜者隂¶
　以明暗之差爲隂陽之象¶
春分以至秋分晝之象¶
　北極下見日光也日永主物生故象晝也¶
秋分至春分夜之象¶
　北極下不見日光也日短主物死故象夜也¶
故春秋分之日中光之所照北極下夜半日光¶
之所照亦南至極此日夜分之時也故曰日照¶
四旁各十六萬七千里¶
<pb:KR3f0001_SBCK_001-43a>¶
　至極者謂璇璣之際爲陽絶隂障以日之時¶
　而日光有所不逮故知日旁照十六萬七千¶
　里不及天中一萬一千五百里也¶
人望所見遠近宜如日光所照¶
　日近我一十六萬七千里之内及我我自見¶
　日故爲日出日遠我十六萬七千里之外日¶
　則不見我我亦不見日故爲日入是爲日與¶
　目見於十六萬七千里之中故曰逺近宜如¶
　日光之所照也¶
<pb:KR3f0001_SBCK_001-43b>¶
從周所望見北過極六萬四千里¶
　自此以下諸言減者皆置日光之所照若人¶
　目之所見十六萬七千里以除之此除極至¶
周十萬三千里¶
　　臣鸞曰求從周所望見北過極六萬四千¶
　　里法列人目所極十六萬七千里以王城¶
　　周去極十萬三千里減之餘六萬四千里¶
　　卽人望過極之數也¶
南過冬至之日三萬二千里¶
<pb:KR3f0001_SBCK_001-44a>¶
　除冬至日中去周十三萬五千里¶
　　臣鸞曰求冬至日中三萬二千里法列人¶
　　目所極十六萬七千里以冬至日中去王¶
　　城十三萬五千里減之餘卽過冬至日中¶
　　三萬二千里也¶
夏至之日中光南過冬至之日中光四萬八千¶
里¶
　除冬至之日中相去十一萬九千里¶
　　臣鸞曰求夏至日中光南過冬至日中光¶
<pb:KR3f0001_SBCK_001-44b>¶
　　四萬八千里法列日高照十六萬七千里¶
　　以冬夏至日中相去一十一萬九千里減¶
　　之餘卽南過冬至之日中光四萬八千里¶
南過人所望見一萬六千里¶
　夏至日中去周萬六千里¶
　　臣鸞曰求夏至日中光南過人所望見萬¶
　　六千里法列王城去夏至日中光南過人¶
　　所望見萬六千里加日光所及十六萬七¶
　　千里得十八萬三千里以人目所極十六¶
<pb:KR3f0001_SBCK_001-45a>¶
　　萬七千里減之餘卽南過人目所望見一¶
　　萬六千里也¶
北過周十五萬一千里¶
　除周夏至之日中一萬六千里¶
　　臣鸞曰求夏至日中光北過周十五萬一¶
　　千里法列日光所及十六萬七千里以王¶
　　城去夏至日中一萬六千里減之餘卽北¶
　　過周十五萬一千里¶
北過極四萬八千里¶
<pb:KR3f0001_SBCK_001-45b>¶
　除極去夏至之日十一萬九千里¶
　　臣鸞曰求夏至日中光北過極四萬八千¶
　　里法列日光所及十六萬七千里以北極¶
　　去夏至夜半十一萬九千里減之餘卽北¶
　　過極四萬八千里也¶
冬至之夜半日光南不至人所見七千里¶
　倍日光所照里數以減冬至日道徑四十七¶
　萬六千里又除冬至日中去周十三萬五千¶
里¶
<pb:KR3f0001_SBCK_001-46a>¶
　　臣鸞曰求冬至夜半日光南不至人目所¶
　　見七千里法列日光十六萬七千里倍之¶
　　得三十三萬四千里以減冬至日道徑四¶
　　十七萬六千里餘十四萬二千里復以冬¶
　　至日中去周十三萬五千里減之餘即不¶
　　至人目所見七千里¶
不至極下七萬一千里¶
　從極至夜半除所照十六萬七千里¶
　　臣鸞曰求冬至日光不至極下七萬一千¶
<pb:KR3f0001_SBCK_001-46b>¶
　　里法列冬至夜半去極二十三萬八千里¶
　　以日光一十六萬七千里減之餘卽不至¶
　　極下七萬一千里¶
夏至之日中與夜半日光九萬六千里過極相¶
接¶
倍日光所照以夏至日道徑減之餘卽相接¶
　之數¶
　　臣鸞曰求夏至日中日光與夜半相接九¶
　　萬六千里法列倍日光所照十六萬七千¶
<pb:KR3f0001_SBCK_001-47a>¶
　　里得徑三十三萬四千里以夏至日過徑¶
　　二十三萬八千里減之餘卽日光相接九¶
　　萬六千里也¶
冬至之日中與夜半日光不相及十四萬二千¶
里不至極下七萬一千里¶
　倍日光所照以減冬至日道徑餘卽不相及¶
　之數半之卽各不至極下¶
　　臣鸞曰求冬至日光與夜半日不及十四¶
　　萬二千里不至極下七萬一千里法列冬¶
<pb:KR3f0001_SBCK_001-47b>¶
　　至日道徑四十七萬六千里以倍日光所¶
　　照三十三萬四千里減之餘卽日光不相¶
　　及十四萬二千里半之卽不至極下七萬¶
　　一千里也¶
夏至之日正東西望直周東西日下至周五萬¶
九千五百九十八里半¶
　求之術以夏至日道徑二十三萬八千里爲¶
　弦倍極去周十萬三千里得二十萬六千里¶
　爲股爲之求勾以股自乘減弦自乘其餘開¶
<pb:KR3f0001_SBCK_001-48a>¶
　方除之得勾一十一萬九千一百九十七里¶
　有竒半之各得周半數¶
　　臣鸞曰求夏至日正東西去周法列夏至¶
　　道徑二十三萬八千里爲弦自相乘得五¶
　　百六十六億四千四百萬爲弦實更置極¶
　　去周十萬三千里倍之爲二十萬六千里¶
　　爲股重張自相乘得四百二十四億三千¶
　　六百萬爲股實以減弦實餘一百四十二¶
　　億八百萬卽勾實以開方除之得正東西¶
<pb:KR3f0001_SBCK_001-48b>¶
　　去周一十一萬九千一百九十七里二十¶
　　三萬八千三百九十五分里之七萬五千¶
　　一百九十一半之卽周東西各五萬九千¶
　　五百九十八里半經曰竒者分也若求分¶
　　者倍分母得四十七萬六千七百九十卽¶
　　一方得五萬九千五百九十八里半四十¶
　　七萬六千七百九十分里之七萬五千一¶
　　百九十一本經無所餘算之次因而演之¶
　　也¶
<pb:KR3f0001_SBCK_001-49a>¶
冬至之日正東西方不見日¶
　正東西方者周之卯酉日在十六萬七千里¶
　之外不見日¶
以算求之日下至周二十一萬四千五百五十¶
七里半¶
　求之術以冬至日道徑四十七萬六千里爲¶
　弦倍極之去周十萬三千里得二十萬六十¶
　里爲勾爲之求股勾自乘減弦之自乘其餘¶
　開方除之得四十二萬九千一百一十五里¶
<pb:KR3f0001_SBCK_001-49b>¶
　有竒半之各得東西數¶
　　臣鸞曰求冬至正東西方不見日法列冬¶
　　至日道徑四十七萬六千里爲弦重張相¶
　　乘得二千二百六十五億七千六百萬里¶
　　爲弦實更列極去周十萬三千里倍之得¶
　　二十萬六千里爲勾重張相乘得四百二¶
　　十四億三千六百萬以減弦實餘一千八¶
　　百四十一億四十萬卽股實開方除之得¶
　　周直東西四十二萬九千一百一十五里¶
<pb:KR3f0001_SBCK_001-50a>¶
　　八十五萬八千二百三十一分里之三十¶
　　一萬六千七百七十五半卽周一方去日¶
　　二十一萬四千五百五十七里半亦倍分¶
　　母得一百七十一萬六千四百六十二分¶
　　里之三十一萬六千七百七十五¶
凡此數者日道之發歛¶
　凡此上周徑之數者日道徃還之所至晝夜¶
　長短之所極¶
冬至夏至觀律之數聽鐘之音¶
<pb:KR3f0001_SBCK_001-50b>¶
　觀律數之生聽鐘音之變知寒暑之極明代¶
　序之化也¶
冬至晝夏至夜¶
　冬至晝夜日道徑半之得夏至晝夜日道徑¶
　法置冬至日道徑四十七萬六千半之得夏¶
　至日中去夏至夜半二十三萬八千里以四¶
　極之里也¶
差數及日光所還觀之¶
　以差數之所及日光所還以此觀之則四極¶
<pb:KR3f0001_SBCK_001-51a>¶
　之窮也¶
四極徑八十一萬里¶
　從極南至冬至日中二十三萬八千里又日¶
　光所照十六萬七千里凡徑四十萬五千里¶
　北至其夜半亦然故日徑八十一萬里八十¶
　一者陽數之終日之所極¶
　　臣鸞曰求四極徑八十一萬里法列冬至¶
　　日中去極二十三萬八千里復加冬至日¶
　　光所極十六萬七千里得四十萬五千里¶
<pb:KR3f0001_SBCK_001-51b>¶
　　北至其夜半亦然并南北卽是大徑八十¶
　　一萬里¶
周二百四十三萬里¶
　三乘徑卽周¶
　　臣鸞曰以三乘八十一萬里得周二百四¶
　　十三萬自此以外日所不及也¶
從周至南日照處三十萬二千里¶
　半徑除周去極十萬三千里¶
　　臣鸞曰求周南三十萬二千里法列半徑¶
<pb:KR3f0001_SBCK_001-52a>¶
　四十萬五千以王城去極十萬三千里減¶
　　之餘卽周南至日照處三十萬二千里¶
周北至日照處五十萬八千里¶
　半徑加周去極十萬三千里¶
　　臣鸞曰求周去冬至夜半日北極照處五¶
　　十萬八千里法列半道徑四十萬五千里¶
　　加周夜半去極十萬三千里得冬至夜半¶
　　北極照去周五十萬八千里¶
東西各三十九萬一千六百八十三里半¶
<pb:KR3f0001_SBCK_001-52b>¶
　求之術以徑八十一萬里爲弦倍去周十萬¶
　三千里得二十萬六千里爲勾爲之求股得¶
　七十八萬三千三百六十七里有竒半之各¶
　得東西之數¶
　　臣鸞曰求東西各三十九萬一千六百八¶
　　十三里半法列徑八十一萬里重張自乘¶
　　得六千五百六十一億爲弦實更置倍周¶
　　去北極二十萬六千里爲勾重張自乘得¶
　　四百二十四億三千六百萬以減弦實餘¶
<pb:KR3f0001_SBCK_001-53a>¶
　　六千一百三十六億六千四百萬卽股實¶
　　以開方除之得股七十八萬三千三百六¶
　　十七里一百五十六萬六千七百三十五¶
　　分里之十四萬三千三百一十一半之卽¶
　　得去周三十九萬一千六百八十三里半¶
　　分母亦倍之得三百一十三萬三千四百¶
　　七十分里之十四萬三千三百一十一也¶
周在天中南十萬三千里故東西矩中徑二萬¶
六千六百三十二里有竒¶
<pb:KR3f0001_SBCK_001-53b>¶
　求矩中徑二萬六千六百三十二里有竒法¶
　列八十一萬里以周東西七十八萬三千三¶
　百六十七里有竒減之餘卽矩中徑之數¶
　　臣鸞曰求矩中徑二萬六千六百三十二¶
　　里有竒法列八十一萬里以周東西七十¶
　　八萬三千三百六十七里有竒減之餘二¶
　　萬六千六百三十三里取一里破爲一百¶
　　五十六萬六千七百三十五分減一十四¶
　　萬三千三百一十一餘一百四十二萬三¶
<pb:KR3f0001_SBCK_001-54a>¶
　　千四百二十四卽徑東西矩二萬六千六¶
　　百三十二里一百五十六萬六千七百三¶
　　十五分里之一百四十二萬三千四百二¶
　　十四¶
周北五十萬八千里冬至日十三萬五千里冬¶
至日道徑四十七萬六千里周一百四十二萬¶
八千里日光四極當周東西各三十九萬一千¶
六百八十三里有竒¶
此方圓之法¶
<pb:KR3f0001_SBCK_001-54b>¶
　此言求圓於方之法¶
萬物周事而圓方用焉大匠造制而䂓矩設焉¶
或毁方而爲圓或破圓而爲方方中爲圓者謂¶
之圓方圓中爲方者謂之方圓也¶
<pb:KR3f0001_SBCK_001-55a>¶
<pb:KR3f0001_SBCK_001-56a>¶
　　七衡圖註¶
　趙君卿曰靑圖畫者天地合際人目所遠者¶
　也天至高地至卑非合也人目極觀而天地¶
　合也日入青圖畫内謂之日出出青圖畫外¶
　謂之日入青圖畫之内外皆天也北辰正居¶
　天中之央人所謂東西南北者非有常處各¶
　以日出之處爲東日中爲南日入爲西日没¶
　爲北北辰之下六月見日六月不見日從春¶
　分至秋分六月常見日從秋分至春分六月¶
<pb:KR3f0001_SBCK_001-56b>¶
　常不見日見日爲晝不見日爲夜所謂一歳¶
　者卽北辰之下一晝一夜黃圖畫者黃道也¶
　二十八宿列焉日月星辰躔焉使青圖在上¶
　不動貫其極而轉之卽交矣我之所在北辰¶
　之南非天地之中也我之卯酉非天地之卯¶
　酉内第一夏至日道也出第四春秋分日道¶
　也外第七冬至日道也皆隨黃道日冬至在¶
　牽牛春分在婁夏至在東井秋分在角冬至¶
　從南而北夏至從北而南終而復始也¶
<pb:KR3f0001_SBCK_001-57a>¶
凡爲此圖以丈爲尺以尺爲寸以寸爲分分一¶
千里凡用繒方八尺一寸今用繒方四尺五分¶
分爲二千里¶
　方爲四極之圖盡七衡之意¶
吕氏曰凡四海之内東西二萬八千里南北二¶
萬六千里¶
　吕氏秦相吕不韋作吕氏春秋此之義在有¶
　始第一篇非周&KR1660;本文爾雅云九夷八狄七¶
　戎六蠻謂之四海言東西南北之數者將以¶
<pb:KR3f0001_SBCK_001-57b>¶
　明車轍馬跡之所至河圖括地象云而有君¶
　長之州九阻中國之文德及而不治又云八¶
　極之廣東西二億二萬三千五百里南北二¶
　億三萬三千五百里淮南子地形訓云禹使¶
　大章歩自東極至于西極孺亥歩自北極至¶
　于南極而數皆然或其廣濶將焉可歩矣亦¶
　後學之徒未之或知也夫言億者十萬曰億¶
　也¶
凡爲日月運行之圓周¶
<pb:KR3f0001_SBCK_001-58a>¶
春秋分冬夏至璿璣之運也¶
七衡周而六間以當六月節六月爲百八十二¶
日八分日之五¶
　節六月者從冬至至夏至日百八十二日八¶
　分日之五爲半歲六月節者謂中氣也不盡¶
其日也此日周天通四分一之倍法四以除¶
　之卽得也¶
　　臣鸞曰求七衡周而六間以當六月節六¶
　　月爲一百八十二日八分日之五此爲半¶
<pb:KR3f0001_SBCK_001-58b>¶
　　歲也列周天三百六十五日四分日之一¶
　　通分内子得一千四百六十一爲實倍分¶
　　母四爲八除實得半歲一百八十二日八¶
　　分日之五也¶
故日夏至在東井極内衡日冬至在牽牛極外¶
衡也¶
　東井牽牛爲長短之限内外之極也¶
衡復更終冬至¶
　冬至日從外衡還黃道一周年復於故衡終¶
<pb:KR3f0001_SBCK_001-59a>¶
　於冬至¶
故曰一歲三百六十五日四分日之一一歲一¶
内極一外極¶
　從冬至一内極及一外極度終於星月窮於¶
　次是爲一歲¶
三十日十六分日之七月一外極一内極¶
　欲分一歲爲十二月一衡間當一月此舉中¶
　相去之日數以此言之月行二十九日九百¶
　四十分日之四百九十九則過周天一日而¶
<pb:KR3f0001_SBCK_001-59b>¶
　與月合宿論其入内外之極六歸粗通未心¶
　得也日光言内極月光言外極日陽從冬至¶
　起月隂從夏至起往來之始易曰日徃則月¶
　來月往則日來此之謂也此數置一百八十¶
　二日八分日之五通分内子五以六間乘分¶
　母以除之得三十以三約法得十六約餘得¶
　七¶
　　臣鸞曰求三十日十六分日之七法列半¶
　　歲一百八十二日八分日之五通分内子¶
<pb:KR3f0001_SBCK_001-60a>¶
　　得一千四百六十一爲實以六間乘分母¶
　　八得四十八除實得三十日不盡二十一¶
　　更置法實求等數平於三即以約法得十¶
　　六約餘得七即是從中氣相去三十日十¶
　　六分日之七也¶
是故　衡之間萬九千八百三十三里三分里¶
之一卽爲百歩¶
　此數夏至冬至相去十一萬九千里以六間¶
　除之得矣法與餘分皆半之¶
<pb:KR3f0001_SBCK_001-60b>¶
　　臣鸞曰求一衡之間一萬九千八百三十¶
　　三里三分里之一法置冬至夏至相去十¶
　　一萬九千里以六間除之卽得法與餘分¶
　　半之得也¶
欲知次衡徑倍而增内衡之徑¶
　倍一衡間數以増内衡¶
二之以增内衡徑¶
　二乘所倍一衡之間數以増内衡徑卽得三¶
　衡徑¶
<pb:KR3f0001_SBCK_001-61a>¶
次衡放此¶
　次至皆如數¶
内一衡徑二十三萬八千里周七十一萬四千¶
里分爲三百六十五度四分度之一度得一千¶
九百五十四里二百四十七歩千四百六十一¶
分歩之九百三十三¶
　通周天四分之一爲法又以四乘衡周爲實¶
實如法得一百歩不滿法者十之如法得十¶
　歩不滿法者十之如法得一歩不滿者以法¶
<pb:KR3f0001_SBCK_001-61b>¶
　命之至七衡皆如此¶
　　臣鸞曰求内衡度法置夏至徑二十三萬¶
　　八千里以三乘之得内外衡周七十一萬¶
　　四千里以周天分母四乘内衡周得二百¶
　　八十五萬六千里爲實以周天分一千四¶
　　百六十一爲法除之得一千九百五十四¶
　　里不盡一千二百六卽而三之爲三千六¶
　　百十八以法除之得二百歩不盡六百九¶
　　十六歩上十之如法而得四十歩不盡一¶
<pb:KR3f0001_SBCK_001-62a>¶
　　千一百一十六復上十之如法而一得七¶
　　歩不盡九百三十三卽是一千九百五十¶
　　四里二百四十七歩一千四百六十一分¶
　　歩之九百三十三¶
次二衡徑二十七萬七千六百六十六里二百¶
歩周八十三萬三千里分里爲度度得二千二¶
百八十里百八十八歩千四百六十一分歩之¶
千三百三十二¶
　通周天四分之一爲法四乘衡周爲實實如¶
<pb:KR3f0001_SBCK_001-62b>¶
　法得里數不滿者求歩數不盡者命分¶
　　臣鸞曰求第二衡法列一衡間一萬九千¶
　　八百三十三里少半里倍之得三萬九千¶
　　六百六十六里太半里増內衡徑二十三¶
　　萬八千里得第二衡徑二十七萬七千六¶
　　百六十六里二百歩是三分里之二又以¶
　　三乘之歩滿三百成一里得二衡周八十¶
　　三萬三千里以周天分母四乘周得三百¶
　　三十三萬二千爲實更置周天三百六十¶
<pb:KR3f0001_SBCK_001-63a>¶
　　五度四分度之一通分内子得一千四百¶
　　六十一爲法除之得二千二百八十里不¶
　　盡九百二十以三百乘之得二十七萬六¶
　　千復以前法除之得一百八十八歩不盡¶
　　一千三百三十二卽是度得二千二百八¶
　　十里一百八十八歩一千四百六十一分¶
　　歩之一千三百三十二¶
次三衡徑三十一萬七千三百三十三里一百¶
歩周九十五萬二千里分爲度度得二千六百¶
<pb:KR3f0001_SBCK_001-63b>¶
六里百三十歩千四百六十一分歩之二百七¶
十¶
　通周天四分之一爲法四乘衡周爲實實如¶
　法得里數不滿法者求歩數不盡者命分¶
　　臣鸞曰求第三衡法列倍一衡間得三萬¶
　　九千六百六十六里三分里之二增第二¶
　　衡徑二十七萬七千里六百六十六里二¶
　　百歩卽三分里之二得第三衡徑三十一¶
　　萬七千三百三十三里一百歩以三乘徑¶
<pb:KR3f0001_SBCK_001-64a>¶
　　歩歩滿三百成里得周九十五萬二千里¶
　　又以分母四乘周得三百八十萬八千爲¶
　　實以周天分一千四百六十一爲法以除¶
　　實得二千六百六里不盡六百三十四以¶
　　三百乘之以法除之得一百三十歩不盡¶
　　二百七十卽是度得二千六百六里一百¶
　　三十歩一千四百六十一分歩之二百七¶
　十¶
次四衡徑三十五萬七千里周一百七萬一千¶
<pb:KR3f0001_SBCK_001-64b>¶
里分爲度度得二千九百三十二里七十一歩¶
千四百一十分歩之六百六十九¶
　通周天四分之一爲法四乘衡周爲實實如¶
　法得里數不滿法者求歩數不盡者命分¶
　　臣鸞曰求第四衡法列倍一衡間三萬九¶
　　千六百六十六里三分里之二増第三衡¶
　　徑三十一萬七千三百三十三里一百歩¶
　　歩滿三百成里得徑三十五萬七千里以¶
　　三乘之得周一百七萬一千里以分母乘¶
<pb:KR3f0001_SBCK_001-65a>¶
　　之得四百二十八萬四千里爲實以周天¶
　　分一千四百六十一除之得二千九百三¶
　　十二里不盡三百四十八以三百乘之以¶
　　法除之得七十一歩不盡六百六十九卽¶
　　是度得二千九百三十二里七十一歩一¶
　　千四百六十一分歩之六百六十九¶
次五衡徑三十九萬六千六百六十六里二百¶
歩周一百一十九萬里分爲度度得三千二百¶
五十八里十二歩千四百六十一分歩之千六¶
<pb:KR3f0001_SBCK_001-65b>¶
十八¶
通周天四分之一爲法四乘衡周爲實實如¶
　法得里數不滿法者求歩數不盡者命分¶
　　臣鸞曰求第五衡法列倍第一衡間三萬¶
　　九千六百六十六里三分里之二増第四¶
　　衡徑三十五萬七千里滿三百成里得第¶
　　五衡徑三十九萬六千六百六十六里二¶
　　百歩以三分乘徑得周一百一十九萬里¶
　　又以分母四乘周得四百七十六萬爲實¶
<pb:KR3f0001_SBCK_001-66a>¶
　　以周天分一千四百六十一爲法除之得¶
　　三千二百五十八里不盡六十二以三百¶
　　乘之以法除之得十二歩不盡一千六十¶
　　八卽是度得三千二百五十八里十二歩¶
　　一千四百六十一分歩之一千六十八¶
次六衡徑四十三萬六千三百三十三里一百¶
歩周一百三十萬九千里分爲度度得三千五¶
百八十三里二百五十四歩千四百六十一分¶
歩之六¶
<pb:KR3f0001_SBCK_001-66b>¶
　通周天四分之一爲法四乘衡周爲實實如¶
　法得一里不滿法者求歩不盡者命分¶
　　臣鸞曰求第六衡法列倍第一衡間三萬¶
　　九千六百六十六里三分里之二以増第¶
　　五衡徑三十九萬六千六百六十六里一¶
　　百歩又三乘徑得周一百三十萬九千里¶
　　又以分母四乘周得五百二十三萬六千¶
　　爲實以周天分一千四百六十一爲法除¶
　　之得三千五百八十三里不盡一千二百¶
<pb:KR3f0001_SBCK_001-67a>¶
　　三十七以三百乘之以法除之得二百五¶
　　十四歩不盡六卽是度得三千五百八十¶
　　三里二百五十四歩一千四百六十一分¶
　　歩之六¶
次七衡徑四十七萬六千里周一百四十二萬¶
八千里分爲度得三千九百九里一百九十五¶
歩千四百六十一分歩之四百五¶
　通周天四分之一爲法四乘衡周爲實實如¶
　法得里數不滿法者求歩數不盡者命分¶
<pb:KR3f0001_SBCK_001-67b>¶
　　臣鸞曰求第七衡法列倍第一衡間三萬¶
　　九千六百六十六里三分里之二増第六¶
　　衡徑四十三萬六千三百三十三里一百¶
　　歩得第七衡徑四十七萬六十里以三乘¶
　　之得周一百四十二萬八千里以分母四¶
　　乘之得五日七十一萬二千爲實以周天¶
　　分一千四百六十一爲法除之得三千九¶
　　百九里不盡九百五十一又以三百乘之¶
　　所得以法一千四百六十一除之得一百¶
<pb:KR3f0001_SBCK_001-68a>¶
　　九十五歩不盡四百五卽是度得三千九¶
　　百九里一百九十五歩一千四百六十一¶
　　分歩之四百五¶
其次曰冬至所北照過北衡十六萬七千里¶
　冬至十一月日在牽牛徑在北方因其在北¶
　故言照過北衡¶
爲徑八十一萬里¶
　倍所照増七衡徑¶
周二百四十三萬里¶
<pb:KR3f0001_SBCK_001-68b>¶
　三乘倍増七衡周¶
分爲三百六十五度四分度之一度得六千六¶
百五十二里二百九十三歩千四百六十一分¶
歩之三百二十七過此而徃者未之或知¶
　過八十一萬里之外¶
或知者或疑其可知或疑其難知此言上聖不¶
學而知之¶
　上聖者智無不至明無不見攷靈曜曰微式¶
　出冥唯審其形此之謂也¶
<pb:KR3f0001_SBCK_001-69a>¶
故冬至日晷丈三尺五寸夏至日晷尺六寸冬¶
至日晷長夏至日晷短日晷損益寸差千里故¶
冬至夏至之日南北遊十一萬九千里四極徑¶
八十一萬里周二百四十三萬里分爲度度得¶
六千六百五十二里二百九十三歩千四百六¶
十一分歩之三百二十七此度之相去也¶
　　臣鸞曰求冬至日所北照十六萬七千里¶
　　并南北日光得三十三萬四千里増冬至¶
　　日道徑四十七萬六千里得八十一萬里¶
<pb:KR3f0001_SBCK_001-69b>¶
　　三之得周二百四十三萬以周天分母四¶
　　乘之得九百七十二萬里爲實以周天分¶
　　一千四百六十一爲法除之得六千六百¶
　　五十二里不盡一千四百二十八以三百¶
　乘之得四十三萬八千四百復以法除之¶
　　得二百九十三歩不盡三百二十七卽是¶
　　度得六千六百五十二里二百九十三歩¶
　　一千四百六十一分歩之三百二十七¶
其南北游日六百五十一里一百八十二歩一¶
<pb:KR3f0001_SBCK_001-70a>¶
千四百六十一分歩之七百九十八¶
術曰置十一萬九千里爲實以半歳一百八十¶
二日八分日之五爲法¶
　半歳考從外衡去内衡以爲法除相去之數¶
　得一日所行也¶
而通之¶
　通之者數不合齊以法等得相通入以八乘¶
　也¶
得九十五萬二千爲實¶
<pb:KR3f0001_SBCK_001-70b>¶
　通十一萬九千里¶
所得一千四百六十一爲法除之¶
　通百八十二日八分日之五也¶
實如法得一里不滿法者三之如法得百歩¶
　一里三百歩當以三百乘而言之三之者不¶
　欲轉法便以一位爲百實故從一位命爲百¶
不滿法者十之如法得十歩¶
　上下用三百乘故此十之便以位爲十實故¶
　從一位命爲十¶
<pb:KR3f0001_SBCK_001-71a>¶
不滿法者十之如法得一歩¶
　復十之者但以一位爲實故從一位命爲一¶
不滿法者以法命之¶
　位盡於一歩故以法命其餘分爲殘歩¶
　　臣鸞曰求南北游法置冬至十一萬九千¶
　　里以半歲日分母八乘之得九十五萬二¶
　　千爲實通半歳一百八十二日八分日之¶
　　五得一千四百六十一以除得六百五十¶
　　一里不盡八百八十九以三百乘之得二¶
<pb:KR3f0001_SBCK_001-71b>¶
　　十六萬六千七百復以法除之得一百八¶
　　十二歩不盡七百九十八卽得日南北遊¶
　　日六百五十一里一百八十二歩一千四¶
　　百六十一分歩之七百九十八¶
周&KR1660;算經卷上¶
<pb:KR3f0001_SBCK_001-72a>¶
#+PROPERTY: JUAN 1
#+PROPERTY: FILE SB03n0070-001周髀算經音義-一卷.
<pb:KR3f0001_SBCK_001-1a>¶
周&KR1660;音義¶
　　假承務郞秘書省鈞考算經文字臣李籍撰¶
序¶
周&KR1660;(步米切周&KR1660;算經者以九數勾股重差算/日月周天行度遠近之數皆得於股表卽)¶
(推步盖天之法也&KR1660;者股也以表爲股周天曆/度本包犧氏立法其傳自周公受之於大夫商)¶
(高周人志之/故曰周&KR1660;)趙君卿撰(雛免切述也君卿趙/爽字也不詳何代人)恢¶
(苦回切/大也)廓落(上枯郭切/下歷各切)晷儀(居洧切/日影也)度量(上達/各切)¶
(下録/章切)探賾(上吐南切下上革切賾者含蓄含/蓄者探之可及故易中有曰探𦣱)索¶
隱(上色白切下於謹切隱者隱匿/隱匿者索之可得故易曰索隱)詭異(上居委/切下於)¶
<pb:KR3f0001_SBCK_001-1b>¶
(冀切詭/譎怪也)渾天(胡昆切渾天者言天地之體譬如/鳥卵天包地外猶殼之褁黄也周)¶
(旋無端其形渾渾然故曰渾天史官候臺所用/銅儀則其法也立八尺圓體具天地之形以正)¶
(黄道古察發歛以行日月以歩五緯精微深/妙不代百易之道也官有其器而無其書)蓋¶
天(居大切盖天之說即周&KR1660;是也其言天似蓋/笠地似覆槃天地各中高外下北極之下爲)¶
(天地之中其地最高而滂沱四隤三光隱映以/爲晝夜天中高於外衡冬至日之所在六萬里)¶
(北極下地二萬里天地隆高相從日去地常八/萬里日麗天而平轉分冬夏之間日前行道爲)¶
(七衡六間毎衡周徑里數各依算術用勾股重/差推晷影極游以爲逺近之數皆得於表股者)¶
(也故曰周&KR1660;又周&KR1660;家云天圓如張盖地方如/棋局天旁轉如推磨而左行日月右行隨天左)¶
(轉故日月實東行而天牽之以西没譬之於蟻/行磨石之上磨左旋而蟻右去磨疾而蟻遲故)¶
<pb:KR3f0001_SBCK_001-2a>¶
(不得不隨磨以左廻焉天形南高而北下日出/高故見日入下故不見天之形如倚盖故極在)¶
(人北是其證也極在天之中而今/在人北所以知天之形如倚盖也)靈憲(詐建切/靈憲張)¶
(衡所述其說/主於渾天)重仞(上直龍切下音/刅八尺曰仞)奥(於到/切)迥(戸/頂)¶
(切逺/也)¶
卷上¶
甄鸞(上之人切下歷官切/甄鸞北周司隷校尉)重述(上直龍切下時/律切趙爽旣加)¶
(注釋甄鸞又從而/發明故曰重述)善數(色具切/數算也)包犧(上蒲交切/下虚宜切)¶
曆度(徒箇/切)而度(大各切/量也)¶
勾股圓方圖(勾古侯切股公土切圓徑一而周/三方徑一而匝四伸圓之周而爲)¶
<pb:KR3f0001_SBCK_001-2b>¶
(勾展方之匝而爲股共結一角邪適/五乃圓/方邪徑相通之率也勾股圓方圖盖以此設學)¶
(者觀之思/過半矣)弦(胡田切共/結一角也)率(朔律切數相/與也又音律)竒耦(上/居)¶
(宜切下/烏口切)矩(俱雨/切)折(之列/切)更相(上古衡切/下息羊切)共盤(上/渠)¶
(用切下/蒲官切)昏墊(都念切下也書/曰下民昏墊)并(卑政/切)勾股之差¶
(楚佳切不齊也勾股之差/其數差一謂勾三股四也)量均(力仗/切)爲袤(莫候/切長)¶
(也)偃矩覆矩(偃於憲切仰也覆敷目切俯也矩/表也仰表所以望高俯表所以測)¶
(深)方属地(殊玉切/下同)滂沲(上普郎切/下唐何切)四隤(徒回/切)列¶
星之宿(思救切二十八宿之度也/禮記月令宿離不忒是也)不省(息井切/省窹也)¶
(不省言不窹也/猶言不敏也)累思(魯水/切)累重也(直能/切)才單(德/寒)¶
<pb:KR3f0001_SBCK_001-3a>¶
<pb:KR3f0001_SBCK_001-4a>¶
(青/戊)極者(竭憶切諸言極者斥天/中極去周十萬三千里)奄(衣檢切/覆也)九隩¶
(於到切土/可居也)靡地(母被切/無也)斥(昌石切/指也)緣宿(息救切/二十八)¶
(宿/也)蝕(乘力切日月虧曰蝕稍小/侵虧如蠧食草木之葉也)適至(施直切/恰也)發¶
歛(力冉切發/徃歛還也)璿璣(上音璇/下音機)逮(音迨/及也)有竒(居宜切/數之餘)¶
(也易曰歸/竒於扐)冬至夏至觀律之數聽鍾之音(律吕/戍切)¶
(聽陀定切此謂冬夏二至合八能之士以觀律/之數而聽鐘音之清濁也晉律曆志曰隂陽和)¶
(則景至律氣應則灰除是故天子常以冬夏至/日御前殿合八能之士陳八音聽樂均度晷影)¶
(侯鍾律權土炭效隂陽冬至陽氣應則灰除是/故樂均清影長極黄鍾通土炭輕而衡仰夏至)¶
(隂氣應則樂均濁影短極㽔賓通土炭重而衡/低進退於先後五日之中八能各以候狀聞太)¶
<pb:KR3f0001_SBCK_001-4b>¶
(史令封丄效/則和否則占)¶
七衡圖(何庚切七衡者七䂓也謂䂓爲衡者取/其衡運則生䂓䂓者正圓之謂也內一)¶
(衡徑二十三萬八千里次二衡徑二十七萬七/千六百六十六里二百歩次三衡徑三十一萬)¶
(七千三百三十三里一百歩次四衡徑三十五/萬七千里次五衡徑三十九萬六千六百六十)¶
(六里二百歩次六衡徑四十三萬六千三百三/十三里一百歩次七衡徑四十七萬六千里即)¶
(其徑而三之則各得其周也凡日月運行之圖/周七衡周而六間一衡之間萬九千八百三十)¶
(三里一百歩以六衡乘之即夏/至冬至相去十一萬九千里也)青圖畫者(胡卦/切界)¶
(也俗/作畫)合際(上胡閤切/下子例切)常處(昌據切/所也)躔(呈延切/次也)卯¶
酉(上莫飽切下以久切皆辰/名也卯正東也酉正西也)牽牛(上輕烟切下/如字率牛北)¶
<pb:KR3f0001_SBCK_001-5a>¶
(方宿也冬至/日在牽牛)婁(盧侯切婁西方宿/也春分日在婁)東井(子郢切/南方宿)¶
(也夏至日/在東井)角(記岳切東方宿/也秋分日在角)用繒(慈陵切/帛也)呂氏¶
(兩舉切呂氏者呂氏春秋也呂不韋爲秦相國/集當世儒士使著所聞爲十二紀八覽六論合)¶
(十餘萬言備古今之/事名爲呂氏春秋)四海(呼改切吕氏春秋曰/几四海之内東西二)¶
(萬八千里南北二萬六千里爾雅云九夷八狄/七戎六蠻謂之四海言東西南北之數者将明)¶
(車轍馬跡之所至河圖括地象亦云里數而有/君長之州九阻中國之文德及而不治又云八)¶
(極之廣東西二億二萬三千五百里南北二億/三萬三千五百里淮南子地形訓云禹使大章)¶
(歩自東極至于西極孺亥歩/自北極至于南極而數皆然)河圖括地象(括音/䀨河)¶
(圖括地象/緯書名也)淮南子(並如字漢淮南王/安所著之書也)大章(音泰/人名)¶
<pb:KR3f0001_SBCK_001-5b>¶
六間(古閑切兩衡/相去之間也)粗通(徂五切/略也)放此(甫兩切效/也下同)¶
卷下¶
四和(戶戈切調也四和者謂之極子午卯酉得/東西南北之中天地之所合四時之所交)¶
(風雨之所會隂陽之所和然則/百物阜安草木蕃庻故曰四和)阜安(房缶切/盛也)蕃¶
庻(符袁切/茂也)易處(夷益切/交也)蓋笠(上居大切/下音立)覆槃(上/方)¶
(六切下/蒲官切)離地(力智切/去也)障蔽(上之亮切隔也/下必䄃切奄也)日兆¶
月(直紹切日者陽之精譬猶火光月者隂之精/譬猶水光月含影故月光生於日之所照魄)¶
(生於日之所蔽當日則光盈就日則明/盡月禀日光而成形兆故云日兆月也)魄(匹陌/切月)¶
(之明消也康誥曰惟三月哉生魄孔安國曰三/月始生魄月十六日眀消而魄生楊子曰旣望)¶
<pb:KR3f0001_SBCK_001-6a>¶
(則終魄於東/亦此意也)行列(胡剛/切)極樞(春朱切爾雅曰樞/謂之棖郭璞云門)¶
(戸扉樞也此言極樞者取/其居中而臨制四方也)繩繫(古詣切/結也)表顛(多/年)¶
(切頂/也)中折(之列切/屈也)漏(盧候切漏以銅受水刻節/晝夜百刻晷漏中星畧例)¶
(曰日行有南北晷漏有長短然二十四氣晷差/遲疾不同勾股使然也直䂓中則差遲與勾股)¶
(數齊則差急隨辰極高下所遇不同如黄道刻/漏此乃數之淺者近代且猶未曉今推黄道去)¶
(極與晷影漏刻昏距中星四術反覆相/求消息同率施相爲中以合九股之變)揆度(上/巨)¶
(癸切下/大各切)釋(施隻切/散也)朝生(陟遥切/旦也)暮獲(胡麥/切)穫(胡/郭)¶
(切収/也)葶藶(上音亭/下音歷)薺麥(在禮/切)正勾(上音政/下音鈎)無令¶
(離呈切/使也)纎微(思廉切/細也)督(音篤/察也)分度(徒固切/數也)經緯¶
<pb:KR3f0001_SBCK_001-6b>¶
(上堅丁切下子貴切/南北爲經東西爲緯)圓定正(音/政)則復(扶富切/又也)須¶
女(如字星/名也)游儀(如字游儀所以望星也眞觀中/李淳風造四游儀元樞爲軸以)¶
(連結玉衡游筩而貫約䂓矩又元樞北立北辰/南距地軸旁轉於内玉衡在元樞之間而南北)¶
(游仰以觀天之辰宿下以識器之晷度開元九/年率府兵曹叅軍梁令瓉以木爲游儀一行是)¶
(之乃奏黄道游儀古有其術而無其噐昔人潜/思未能得今令瓉所爲日道月交皆自然契合)¶
(於推步尤要請㫖更/鑄以銅十年儀成)車輻(方六切所以實論而/凑轂者也以圓度爲)¶
(輻)爲轂(古禄切所以受輻也/以經緯之交爲轂)二十八宿(息救/切)副¶
置(敷救切别也别/置算也下同)地恊(檄頰切/合也)相應(於證/切)叅正¶
(上倉含切/下音正)八節(並如字二至者寒暑之極二分/者隂陽之和四立者生長収藏)¶
<pb:KR3f0001_SBCK_001-7a>¶
(之始是/爲八節)二十四氣(並如字一歳凡八節節三氣/三而入之故爲二十四氣)¶
氣損益九寸九分六分分之一(並如字損者減/也破一分爲六)¶
(分然後減之益者加也加/以小分滿六分得一從分)冬至(並如字至極也/冬至夏至寒暑)¶
(之/極)啓蟄(直立切藏也易曰龍蛇之蟄以/存身也左氏傳曰啓蟄而郊)春分(府/文)¶
(切分之言中也春分爲/陽之中秋分爲隂之中)芒種(上莫郎切/下之用切)處暑(昌/據)¶
(切所/也)時舎(音捨不/用也)虚誕(音但/謾也)一概(古代/切)矛楯(上/莫)¶
(浮切下食閏切矛所以勾楯所以蔽噐不/同不相爲用凡言矛楯者况其所趣異也)後天¶
(並如字月後天者月東行者也此見日月與天/俱西南游一日一夜天一周而月在昨夜之東)¶
(故曰/後天)故舎(式夜切舎謂二/十八宿之舎也)積後天(資昔切以月/後天分看小)¶
<pb:KR3f0001_SBCK_001-7b>¶
(歲積分則積/後天分也)大歲(徒盖切大歳者十/三月爲一歳也)經歲(堅丁/切經)¶
(常也經歳者通十/二月十九分之七)小月(並如字小月者二/十九日爲一月)大月¶
(徒盖切大月者/三十日爲一月)經月(堅丁切經月者以十九/乘周天分則經月之積)合¶
朔(上曷閤切/下色角切)覆九(敷救切盖/也下同)當(音/當)正南方(音/政)三¶
十六頭(並如字考靈曜曰分周天爲三十六頭/頭有十度九十六分之十四長日分於)¶
(寅行二十四頭入於戌行十二頭短日分於/辰行十二頭入於申行二十日頭北之謂也)坎¶
(苦感切正北/方之卦也)巽(蘇困切東南/隅之卦也)坤(苦混切西南/隅之卦也)離¶
(吕支切正南/方之卦也)乾(渠焉切西北/隅之卦也)艮(古恨切東北/隅之卦也)章¶
(止良切條也十九歳爲一章/言餘閏盡爲暦法章條也)蔀(薄口切蔀之言/齊同日月之分)¶
<pb:KR3f0001_SBCK_001-8a>¶
(也而又衆殘齊合羣數畢滿故謂/之蔀四章爲一蔀凡七十六歳也)遂(徐醉切遂/者終也言)¶
(五行之德一終盡極日月辰終也/二十蔀爲一遂凡千五百二十歳)首(始九切始/也言日月)¶
(五星終而復始也三遂爲一/首凡四千五百六十歳也)極(如字終也言日/月星辰弦望晦)¶
(朔寒暑推移萬物生育終而復始故謂之極/七首爲一極凡三萬一千九百二十歳也)乾¶
鑿度(徒固切乾鑿/度易緯書也)¶
周&KR1660;音義(終)¶
<pb:KR3f0001_SBCK_001-8b>¶
附算學源流¶
晉書律曆志黄帝紀三綱而闡書契乃使羲龢¶
常儀占月車區占星氣伶倫造律吕大撓造甲¶
子隷首作算數容成緫斯六術攷定氣象建行¶
察發飮起消息正閏餘述而著焉謂之調歷¶
漢書律曆志一曰律數二曰和聲三曰審度四¶
曰嘉五曰權衡¶
　數者一十百千萬也所以算數事物順性命¶
　之理也其算法用竹徑一分長六寸二百七¶
<pb:KR3f0001_SBCK_001-9a>¶
　十一枚而成六觚爲一握度長短者不失毫¶
　釐量多少者不失圭撮權輕重者不失黍叅¶
　紀於一協於十長於百大於千衍於萬其法¶
　在算術乎¶
附算法歌訣¶
　開平方法少人通起手先呼九數重百與萬¶
　同并百萬二三隔位一相從千同十萬和千¶
　萬三四連身九九終除盡虚加一倍回還折¶
　半復原宗¶
<pb:KR3f0001_SBCK_001-9b>¶
