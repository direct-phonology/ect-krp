# -*- mode: mandoku-view; -*-
#+TITLE: 周髀算經
#+DATE: 2015-09-11 03:53:36.899593
#+PROPERTY: ID KR3f0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB03n0069-000周髀算經-序.
<pb:KR3f0001_SBCK_000-1a>¶
周&KR1660;算經序　積學齋徐乃昌臧書¶
周&KR1660;算經二卷古葢天之學也以勾股之法度¶
天地之高厚推日月之運行而得其度數其書¶
出於商周之間自周公受之於商高周人志之¶
謂之周&KR1660;其所從來遠矣隋書經籍志有周&KR1660;¶
一卷趙嬰註周&KR1660;一卷甄鸞重述而唐之藝文¶
志天文類有趙嬰註周&KR1660;一卷甄鸞註周&KR1660;一¶
卷其曆算類仍有李淳風註周&KR1660;算經二卷本¶
此一書耳至於本朝崇文緫目與夫中興館閣¶
<pb:KR3f0001_SBCK_000-1b>¶
書目皆有周&KR1660;算經二卷云趙君卿述甄鸞重¶
述李淳風等註釋趙君卿名爽君卿其字也如¶
是則在唐以前則有趙嬰之註而本朝以來則¶
是趙爽之本所記不同意者趙嬰趙爽止是一¶
人豈其字文相類轉寫之誤耶然亦當以隋唐¶
之書爲正可也又崇文緫目及李籍周&KR1660;音義¶
皆云趙君卿不詳何代人今以序文考之有曰¶
渾天有靈憲之文葢天有周&KR1660;之法靈憲乃張¶
衡之所作實後漢安順之世而甄鸞之重述者¶
<pb:KR3f0001_SBCK_000-2a>¶
乃是解釋君卿之所註出於宇文周之世以此¶
推之則君卿者其亦魏晉之間人乎若夫乘勾¶
股朱黃之實立倍差減并之術以盡開方之妙¶
百世之下莫之可易則君卿者誠算學之宗師¶
也嘉定六年癸酉十一月一日丁卯冬至承議¶
郎權知汀州軍州兼管内勸農事主管坑冶括¶
蒼鮑澣之仲祺謹書¶
<pb:KR3f0001_SBCK_000-2b>¶
<pb:KR3f0001_SBCK_000-2b>¶
周&KR1660;算經序¶
夫高而大者莫大於天厚而廣者莫廣於地體¶
恢洪而廓落形修廣而幽清可以玄象課其進¶
退然而宏逹不可指掌也可以晷儀驗其長短¶
然其巨闊不可度量也雖窮神知化不能極其¶
妙探賾索隱不能盡其微是以詭異之說出則¶
兩端之理生遂有渾天葢天兼而並之故能彌¶
綸天地之道有以見天地之賾則渾天有靈憲¶
之文葢天有周&KR1660;之法累代存之官司是掌所¶
<pb:KR3f0001_SBCK_000-3a>¶
以欽若昊天恭授民時爽以暗蔽才學淺昧鄰¶
高山之仰止慕景行之軌轍負薪餘日聊觀周¶
&KR1660;其㫖約而遠其言曲而中將恐廢替濡滯不¶
通使談天者無所取則輙依經爲圖誠冀頽毁¶
重仞之墻披露堂室之奥庻博物君子時逈思¶
焉¶
<pb:KR3f0001_SBCK_000-3b>¶
周&KR1660;題辭¶
始讀周&KR1660;輙駭其艱怪及再一尋討不過乘方¶
圓參兩以生勾股遂至于算數所不可及葢亦¶
因天地自然之數耳故其書稱榮方學于陳子¶
至畢思騖神卒無所用其智乃知謂天葢高固¶
可坐而定者不誣也然周&KR1660;率以表影一寸度¶
爲千里按李淳風所引宋元嘉十九年測影干¶
交州夏至日影在表南三寸二分共得一尺八¶
寸二分洛去交一萬一千里是不及六百里一¶
<pb:KR3f0001_SBCK_000-4a>¶
寸也觀此則日徑千二百五十里去地八萬里¶
之說又有不可盡據者故蔡邕謂周&KR1660;術數具¶
存驗天多所違失又云周&KR1660;者即葢天之說也¶
是以王任仲據葢天之說以駮渾儀爲桓君山¶
所屈則周&KR1660;之術可睹矣又淳風别引宋書歷¶
志二十四表影與今宋書相較則互有不同近¶
刻宋書爲友人姚叔祥所校稱善本因舉此叚¶
問之叔祥云于時政以不得周&KR1660;故貽足下今¶
日之問耳併識于此以竢刋定繡水沈士龍題¶
<pb:KR3f0001_SBCK_000-4b>¶
周&KR1660;以周人志之乃稱周&KR1660;而虞喜則謂天之¶
體轉四方地體卑不動天周其上故云周其解¶
周字又一義也然周&KR1660;之說奪于渾天如楊子¶
雲八難卒無有能破之者惟梁武帝于長春殿¶
講義别儗天體全同周&KR1660;以排渾天之論其後¶
遂不復顯凡以世乏善算遂令眞秘湮屈余讀¶
魏書有&KR0726;人成公興傭賃宼謙之家爲其開舍¶
南辣田謙之坐樹下算興時來看後謙之算七¶
曜有所不了惘然自失興曰先生何爲不懌謙¶
<pb:KR3f0001_SBCK_000-5a>¶
之曰我學算累年而近算周&KR1660;不合以此自媿¶
且非汝所知何勞問也興曰先生試隨興語布¶
之俄然便决謙之歎伏不測請師事之興後入¶
嵩山石室尸解乃知周&KR1660;非僊眞有道算難遽¶
合彼桓鄭蔡陸者恐未易以聲附子雲也武原¶
胡震亨題¶
周&KR1660;題辭¶
