太傅此書始刻扵有宋程給事再
刻扵我朝陸郡守三百年餘止得
此二公者都憲黄公所謂寥寥知
賞之難誠是也竊以爲知賞之難
者正坐以傳之之不廣焉耳何者
以都憲公該慱之學且生長扵太
傳所甞居之地必至登第拜官後
始得此書而讀之况他人乎况生
長於他方者又豈得而易見之乎
審如是則四方之學者不獨不之
見而亦恐未之聞也我賢王殿下
扵講讀祖訓之餘取是書而觀之
知其有益扵天下國家而慮其傳
布之未廣乃命工重刻樂與四方
共之其嘉惠後學之心不其至也
夫峕正徳乙亥秋八月之吉賜進
士岀身奉議大夫吉府右長史前
山東按察僉事刑部署郎中古燕
楊節謹䟦