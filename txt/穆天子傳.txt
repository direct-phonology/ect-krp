欽定四庫全書
　穆天子傳巻六　　　　　　晉　郭璞　註
　　古文
之虚皇帝之閭乃先王九觀以詔後世
己巳天子征舍于菹臺辛未紐菹之
獸於是白鹿一牾椉逸出走
天子乗渠黄之乗焉
天子丘之是曰五鹿官人之是丘
其皮是曰皮其脯是曰脯天子飲于漯水之
上官人膳鹿獻之天子天子美之是曰甘
癸酉
天子南祭白鹿于漯乃西飲于草中大奏廣樂
是曰樂人甲戍天子西北姬姓也盛栢
之子也天子賜之
上姬之長是曰盛門天子乃為之臺
是曰重璧之臺戊寅天子東狃于澤中
逢寒疾天子舍于澤中盛姬告病天子憐
之澤曰寒氏盛姬求飲天子命人取漿而給
是曰壺輲天子西至于重璧
之臺盛姬告病天子哀之是曰哀次
天子乃殯盛姬于轂丘之廟
壬寅天子命哭啟為主
祭父賔喪天子王女叔㛗為主天子
賔之命終喪禮於是殤祀而哭
内史執筞官人丌職曾祝敷筵席
設几盛饋具肺鹽羮胾
脯棗&KR0755;醢魚腊糗韭百物
乃陳腥俎十二乾豆九十鼎敦壺尊四十器
曾祝祭食進肺鹽祭酒
乃獻喪主伊扈伊扈拜受祭女又獻
女主叔㛗叔㛗拜受祭祝報祭觴大師乃哭即位
畢哭内史筞而哭曾祝
捧饋而哭御者祈而哭抗者觴
夕而哭佐者承斗而哭
佐者衣衾佩而哭樂人陳琴瑟竽
籥&KR2523;筦而哭百衆官人
各其職事以哭曰士女錯踊九乃終
䘮主伊扈哭出造舍父兄宗姓
及在位者從之佐者哭且徹饋及壺鼎俎豆
衆宫人各其職皆哭而出井利事後出而收
癸卯大哭殤
祀而載甲辰天子南葬盛姬於樂池之南天
子乃命盛姬之䘮視皇后之葬法亦不拜後于
諸侯河濟之間共事韋榖黄城三邦之
事輦䘮七萃之士抗者即車
曾祝先䘮大匠御棺
日月之旗七星之文
鼓鍾以葬龍旗以鳥以建鼓獸以建鍾龍以建旗
曰喪之先後及哭踊者之間畢有鍾旗百物䘮器井
利典之列于䘮行靡有不備擊鼓以行䘮舉旗以
勸之擊鍾以止哭彌旗以節之曰祀
大哭九而終䘮出于門喪主即位周室父兄子孫
倍之諸侯屬子王吏倍之外官王屬七萃
之士倍之姬姓子弟倍之執職之人
倍之百官衆人倍之哭者七倍之踊者三
十行行萃百人女主即位嬖人羣女倍之
王臣姬姓之女倍之宫官
人倍之宫賢庶妾倍之哭者五倍踊者
次從曰天子命喪一里而擊鍾止哭曰匠人哭于
車上曾祝哭于䘮七萃之士哭于喪所曰小哭
錯踊三踊而行五里而次曰喪三舍至于哀次五
舍至于重璧之臺乃休天子乃周
姑繇之水以圜喪車是曰冏車曰
殤祀之孟冬辛亥邢侯曹侯來弔内
史將之以見天子天子告不豫而辭焉
邢侯曹侯乃弔太子太子哭出廟門以迎邢侯再
拜勞之侯不答拜邢侯謁哭于廟
太子先哭而入西向即位内史賔侯北向而立大哭
九邢侯厝踊三而止太子送邢侯至廟門之外
邢侯遂出太子再拜送之曹侯廟弔入哭太子送之亦
如邢侯之禮壬子天子具官見邢侯曹侯
天子還返邢侯曹侯執見拜天子之武一天
子見之乃遣邢侯曹侯歸于其邦王官執禮共于二侯
如故曰天子出憲以或襚賵
癸丑大哭而甲寅殤祀大哭而行喪五舍于大次
曰喪三日于大次殤祀如初辛酉大成百物皆備
壬戌葬史錄繇鼓鍾以赤下棺七萃之士
士女錯踊九䘮下昧爽天子使嬖人贈用
文錦明衣九領䘮宗伊扈贈用變裳
女主叔㛗贈用茵組百嬖人官師畢贈
井利乃藏報哭于大次
祥祠祝䘮罷哭辭于逺人為盛姬諡
曰哀淑人天子丘人是曰淑人之丘乙丑
天子東征舍于五鹿叔㛗思哭是曰女㛗之丘
丁卯天子東征釣于漯水以祭淑人是曰祭丘己
巳天子東征食馬于漯水之上乃鼓之棘是曰馬主
癸酉天子南征至于菹臺仲冬甲戍天子西征至於
因氏天子乃釣于河以觀姑繇之木
丁丑天子北征戊寅舍于河上乃致父兄
子弟王臣姬祥祀畢哭終䘮于囂
氏己卯天子西濟于河囂氏之遂庚辰舍于茅尺
於是禋祀除䘮始樂素服而歸是曰素氏天子遂
西南癸未至於野王甲申天子北升于大北之隥
而降休于兩栢之下天子永念傷心乃思
淑人盛姬於是流涕七萃之士葽豫上諫于天子曰自
古有死有生豈獨淑人天子不樂出於永思永思有益
莫忘其新天子哀之乃又流涕
是日輟己未乙酉天子西絶鈃隥
乃遂西南戊子至于盬己丑天
子南登于薄山窴軨之隥乃宿于虞
庚申天子南征吉日辛卯天子入於南鄭
　
　
　
　
　
　
　
　
　
　
　穆天子傳卷六
欽定四庫全書
　穆天子傳卷五　　　　　　晉　郭璞　註
　　古文
寶處曰天子四日休于濩澤於是射鳥
獵獸丁丑天子雨乃至祭父自圃鄭來謁
留昆歸玉百枝陖翟致賂良馬
百駟歸畢之寶以詰其成
陖子□胡東牡見許男于洧上
祭父以天子命辭曰去茲羔用玉帛
見許男不敢辭還取束帛加璧
毛公舉幣玉是日也天子飲許男于洧上天
子曰朕非許邦而恤百姓也咎氏宴飲毋有禮
許男不敢
辭升坐于出尊
乃用宴樂天子賜許男駿馬十六
許男降再拜空首乃升平坐及暮
天子遣許男歸癸亥天子乘鳥舟龍卒浮于大沼
夏庚午天子飲于洧上乃
遣祭父如圃鄭用諸侯辛未天子北還釣于漸澤食
魚于桑野丁丑天子里圃田之路東
至于房西至于丘南至于桑野北盡經
林煮之藪南北五十十虞東虞曰兔臺西虞曰櫟
丘南虞曰富丘北虞曰相其御虞曰
來十虞所辰天子次于軍丘以畋于藪甲寅天子
作居范宫以觀桑者乃飲于桑
中天子命桑虞出桑者用禁暴人
仲夏甲申天子所庚寅天子西遊乃宿于祭
壬辰祭公飲天子酒乃歌&KR0146;天之詩
天子命歌南山有□
乃紹宴樂丁酉天子作臺
以為西居壬寅天子東至于雀梁甲辰浮于滎水
乃奏廣樂季夏庚休于范宫仲秋丁巳天子射鹿
于林中乃飲于孟氏爰舞白鶴二八
還宿于雀梁季秋辛巳天子司戎于來虞人次御
孟冬鳥至王臣弋
仲冬丁酉天子射獸休于深雚得麋麕豕鹿四百
有二十得二虎九狼乃祭于先王命庖人熟之
戊戍天子西逰射于中方落草木鮮命虞人掠林除
藪以為百姓材是日也天子北入于邴
與井公博三日而決辛丑
塞至于臺乃大暑除天子居于臺以聽天下
之逺方之數而衆從之是以選扐乃載之神
人之能數也乃左右望之天子樂之
命為而時焉其名曰公去乗人猶有虎
在乎葭中天子將至七萃之士高奔戎請生捕虎必
全之乃生捕虎而獻之天子命之
為柙而畜之東虞是為虎牢
天子賜奔戎畋馬十駟歸之太牢
奔戎再拜䭫首丙辰天子北逰于林中乃大受
命而歸仲秋甲戍天子東逰次于雀梁
蠧書于羽林季秋乃宿于&KR0008;畢人
告戎曰陖翟來侵天子使孟悆如畢討戎霍
侯舊告薨天子臨于軍丘狩于藪季
冬甲戍天子東遊飲于留祈射于麗虎讀書于菞丘
獻酒于天子乃奏廣樂天子遺其靈鼓乃化
為黄蛇是日天子鼓道其下而鳴
乃樹之桐以
為鼓則神且鳴則利於戎以為琴則利于黄澤
東遊於黄澤宿于曲洛廢使宫樂謡
曰黄之池其馬歕沙皇人威儀黄之澤
其馬歕玉皇人受榖丙辰天子南遊于黄
室之丘以觀夏后啟之所居
乃于啓室天子筮
獵苹澤其卦遇訟䷅逢公占之曰訟之繇
藪澤蒼蒼其中宜其正公戎事則從
祭祀則憙畋獵則獲飲逢公酒賜之駿馬十
六絺紵三十篋逢公再拜稽首賜筮史狐有陰
雨夢神有事是謂重陰天子乃休日中大寒
北風雨雪有凍人天子作詩三章以哀民曰我徂
黄竹員閟寒帝收九行嗟
我公侯百辟冢卿皇我萬民旦夕弗忘
我徂黄竹員閟寒帝收九行嗟我公侯百辟冢卿
皇我萬民旦夕勿窮有皎者鴼翩翩其
飛嗟我公侯勿則□
居樂甚寡不如□土禮樂其民
天子曰余一人則淫不皇萬民登乃宿于黄
竹天子夢羿射于塗山祭公占之疏之
乃宿于曲山壬申天子西升于曲山天子西征升九
阿南宿于丹黄戊寅天子西升于陽過
于靈井公博乃駕鹿以逰于
山上為之石主而窴軨
乃次于浢水之陽吉日丁亥天子
入于南鄭
　
　
　
　
　
　
　
　
　
　
　
　
　穆天子傳卷五
欽定四庫全書
　穆天子傳卷四　　　　　　晉　郭璞　註
　　古文
庚辰至于滔水濁繇氏之所食
辛巳天子東征癸未至于蘇谷骨飦氏之所衣被
乃遂南征東還丙戍至于長湠重&KR0008;氏之西
疆丁亥天子升于長湠乃遂東征庚寅至于重&KR0008;
氏黑水之阿爰有野麥爰有荅堇西膜之所
謂木禾重&KR0008;氏之所食爰有采石
之山重&KR0008;氏之所守曰枝斯璿瑰
&KR0008;瑶琅玕玪□先□
玗琪□尾凡好石之器于是出
孟秋癸巳天子命重&KR0008;氏共食天子之屬
五日丁酉天子升于采石之山於是取采石焉天子
使重&KR0008;之民鑄以成器于黑水之上
器服物佩好無疆曰天子一月休秋癸亥天子觴重&KR0008;
之人&KR0008;&KR0034;乃賜之黄金之罌二九銀烏一隻貝帶五十
朱七百裹□箭桂薑百崗絲□雕官&KR0008;&KR0034;乃膜拜而受
乙丑天子東征&KR0008;&KR0034;送天子至于長沙之山隻天子
使栢天受之栢天曰重&KR0008;氏之先三苗氏之處以黄
木□銀采乃膜拜而受丙寅天子東征
南還己巳至于文山西膜之所謂觴天子于文山西
膜之人乃獻食馬三百牛羊二千穄米千車天子使畢
矩受之曰天子三日遊于文山於是取采石
壬寅天子飲于文山之下文山之人歸遺乃獻
良馬十駟用牛三百守狗九十牥牛二百以行流
沙天子之豪馬豪牛
尨狗豪羊以三十祭文山又賜
之黄金之罌二九貝帶三十朱三百裹桂薑百崗歸遺
乃膜拜而受癸酉天子命駕八駿之乗右服□騮
而左綠耳右驂赤蘎而左白&KR0008;天子主車造
父為御□&KR0034;為右次車之乗右服渠黄而左踰輪
右盜驪而左山子栢天主車叅百為御奔戎為右天子
乃遂東南翔行馳驅千里至于巨蒐之人
□奴乃獻白鵠之血以飲天子因具牛羊之
湩以洗天子之足及二乗之
人甲戍巨蒐之□奴觴天子于焚留之山
乃獻馬三百牛羊五千秋麥千車膜稷三十車
天子使栢天受之好獻枝斯之石四十□□
舅□珌佩百隻琅玕四十□□十篋天子使造
父受之乃賜之銀木□采黄金之罌二九貝帶四十
朱三百裹桂薑百□□奴乃膜拜而受乙亥天子南征
陽紆之東尾乃遂絶&KR0008;□之谷已至于□□河之
水北阿爰有□溲之河伯之孫事皇天
子之山有模堇其葉是食明后天子嘉之
賜以佩玉一隻栢天再拜稽首癸丑天子東征栢天送
天子至于䣙人䣙伯絮觴天子于澡澤之上□多之汭
河水之所南還曰天子五日休于澡澤之
上以待六師之人戊午天子東征顧命栢天歸于丌邦
天子曰河宗正也栢天再拜稽首天子南旋升于
長松之隥孟冬壬戍至于雷首
犬戎胡觴天子于雷首之阿乃獻食馬四六天子使孔
牙受之曰雷水之平寒寡人具犬馬羊牛爰有黑牛白
角爰有黑羊白血癸亥天子南征升于髭之隥
丙寅天子至于鈃山之隊東升于三道之隥乃宿于二
邊命毛班逢固先至于周以待天之命癸酉
天子命駕八駿之乗赤驥之駟造父為御南征翔行
逕絶翟道升于太行南濟于河馳驅千里
遂入于宗周官人進白鵠之血以飲天子以洗天子之
足造父乃具羊之血以飲四馬之乗一
庚辰天子大朝于宗周之廟乃里西土之數
曰自宗周瀍水以西
至于河宗之邦陽紆之山三千有四百
里自陽紆西至于西夏氏二千又五百里自西夏至于
珠余氏及河首千又五百里自河首襄山以西南至于
舂山珠澤昆侖之丘七百里自舂山以西至于赤烏氏
舂山三百里東北還至于羣玉之山截舂山以北
自羣玉之山以西至于西王母之邦三千里自西王
母之邦北至于曠原之野飛鳥之所解其羽千
有九百里宗周至于西北大曠原
萬四千里乃還東南復至于陽紆七
千里還歸于周三千里各行兼數三萬有五千里吉日
甲申天子祭于宗周之廟乙酉天子
六師之人于洛水之上丁亥天子北濟于河&KR0008;之
隊以西北升于盟門九河之隥
乃遂西南仲冬壬辰至□山之上乃奏廣樂三日而終
吉日丁酉天子入于南鄭

　
　穆天子傳卷四
欽定四庫全書
　穆天子傳卷一　　　　　　晉　郭璞　註
　　古文
飲天子蠲山之上戊寅天子北征乃絶漳水
庚辰至于觴天子于盤石之上天
子乃奏廣樂
載立不舍至于鈃山
之下癸未雨雪天子獵于鈃山之西
阿於是得絶鈃山之隊北循虖沱之
陽乙酉天子北升于天子
北征于犬戎
犬戎胡觴天子于當水之陽天子乃
樂賜七萃之士戰
庚寅北風雨雪天子以寒之故命王屬休
甲午天子西征乃絶隃之關隥
己亥至于焉居禺知之平辛丑天子
西征至于䣙人河宗之子孫䣙栢絮
且逆天子于智之先豹皮十良馬二六
天子使井利受之癸酉天子舍
于漆□乃西釣于河以觀智之甲辰天子獵
于滲澤於是得白狐𤣥狢焉以祭于河宗
丙午天子飲于河水之阿
天子屬六師之人于䣙邦之南滲澤之上戊
寅天子西征鶩行至于陽紆之山河伯無夷
之所都居是惟河宗氏
河宗伯天逆天子燕然之山勞用束帛加璧
先白天子使&KR0008;父受之
癸丑天子大朝于燕之山河水之阿乃
命井利梁固聿將六師天子命吉日戊午
天子大服冕禕帗帶
搢曶夾佩
奉璧南面立于寒下曾祝佐之官人
陳牲全五具天子授
河宗璧河宗伯天受璧西向沉璧于河再拜稽
首祝沉牛馬豕羊河宗命于皇天子
河伯號之帝曰穆滿女當永致
用旹事南向再拜河宗又號之帝
曰穆滿示女舂山之珤詔女崑
崙舍四平泉七十乃至於崑崙之丘以
觀舂山之珤賜語晦天子受
命南向再拜己未天子大朝于黄之山乃
披圖視典用觀天子之珤器曰天子之珤
玉果璿珠燭銀黄金之
膏天子之珤萬金珤百金士之珤五
十金庶人之珤十金
天子之弓射人歩劍牛馬犀器千金
天子之馬走千里勝人猛獸
天子之狗走百里執虎豹伯天曰征鳥使翼
曰烏鳶鸛雞飛八百里名獸使足走
千里狻猊野馬走五百里
卭卭距虚走百里
麋二十里曰伯天皆致河典
乃乗渠黄之乗為天子先
以極西土乙丑天子西濟于河爰有温谷樂
都河宗氏之所遊居丙寅天
子屬官效器乃命正公郊父
受勑憲用伸八駿之乘以
飲于枝洔之中積石之南河
天子之駿赤驥盜驪
白義踰輪山子渠黄華騮
綠耳

狗重工徹止雚猳黄南來白
天子之御造父三百耿翛芍及
曰天子是與出入藪田獵釣弋
天子曰於乎予一人不盈于德而辨於樂
後世亦追數吾過乎七萃之士
天子曰後世所望無失天常農工既得男
女衣食百姓珤富官人執事故天有旹
民氏響何謀於樂何意之忘
與民共利世以為常也天子嘉之賜以左佩華也
乃再拜頓首
　
　
　
　
　
　
　
　穆天子傳卷一
欽定四庫全書
　穆天子傳卷三　　　　　　晉　郭璞　註
　　古文
吉日甲子天子賔于西王母
乃執白圭𤣥璧以見西王母
好獻錦組百純組三百純
西王母再拜受之乙丑天子觴西王母于瑶池
之上西王母為天子謡曰白雲在天山䧙自出
道里悠逺山川間之將子無死尚能復來
天子答之曰予歸東土和治諸夏萬民平均吾顧見汝
比及三年將復而野天子遂驅升于弇
山乃紀丌跡于弇山之石而樹之槐眉
曰西王母之山西王母之山還歸丌世民
作憂以吟曰比徂西土爰居其野虎豹為群於鵲
與處嘉命不遷我惟帝天子大命而
不可稱顧世民之恩流涕芔隕吹笙鼓簧中心翔
翔世民之子唯天之望丁未天子飲于温山
考鳥己酉天
子飲于溽水之上乃發憲命詔六師之人
其羽爰有藪水澤爰有陵衍平陸碩鳥解
羽六師之人畢至于曠原
曰天子三月
舍于曠原天子大饗正公諸侯王勒七萃之士
于羽琌之上乃奏廣樂六師之人翔畋于
曠原得獲無疆鳥獸絕羣六師之人
大畋九日乃駐于羽之收皮效物債
車受載天子於是載羽百緷
己亥天子東歸六師起庚子至于之山而休以待
六師之人庚辰天子東征癸未至于戊之山智氏之
所處智往天子于戊之山勞用白驂二疋
野馬野牛四十守犬七十乃獻食馬四百牛羊三
千曰智氏天子北遊于□子之澤智氏之夫獻酒百
于天子天子賜之狗璅采黄金之罌二九貝帶
四十朱丹三百裹桂薑百乃膜拜而受乙酉天子南
征東還己丑至于獻水乃遂東征飲而行乃遂東南己
亥至于𤓰纑之山三周若城閼氏胡氏
之所保天子乃遂東征南絶沙衍辛丑天
子渴于沙衍求飲未至七萃之士高奔戎刺其
左驂之頸取其青血以飲天子天子
美之乃賜奔戎佩玉一隻奔戎再拜䭫首天子乃
遂南征甲辰至于積山之□爰有□栢曰□余之人命
懷獻酒于天子天子賜之黄金之罌貝帶朱丹七
十裹命懷乃膜拜而受乙巳諸飦獻酒于天子
天子賜之黄金之罌貝帶朱丹七十裹諸飦乃
膜拜而受之
　
　
　穆天子傳卷三
欽定四庫全書
　穆天子傳卷二　　　　　　晉　郭璞　註
　　古文
伯天曰封膜晝于河水之陽以為殷人
主丁巳天子西南升之所主居
爰有大木碩草爰有野獸可以畋獵戊午昌
之人居慮獻酒百于天子天子已
飲而行遂宿于昆侖之阿赤水之陽
爰有&KR1809;鳥之山天子三日舍于&KR1809;鳥
之山吉日辛酉天子升于昆侖之丘以觀黄帝之宫
而豐隆之塟
以詔後世
癸亥天子具蠲齊牲全以禋昆侖之丘
甲子天子北征舍于珠澤
以釣于流水曰珠澤之藪方三十里
爰有雚葦莞蒲芧萯蒹
葽乃獻白玉隻角之一三
可以沐乃進食酒十姑劓九亦味中糜胃而
滑因獻食馬三百牛羊三千天子昆侖
以守黄帝之宫南司赤水而北守舂山
之寶天子乃之人吾黄金之環三
五朱帶貝飾三十工布之四
吾乃膜拜而受天子又與
之黄牛二六以三十人于昆侖丘季夏丁卯
天子北升于舂山之上以望四野曰舂山是唯天下之
高山也孶木華畏雪天子於是取孶木華之實
曰舂山之澤清水出泉温和無風飛鳥百獸
之所飲食先王所謂縣圃

天子於是得玉筞枝斯之英
曰舂山百獸之所聚也飛鳥之
所棲也爰有獸食虎豹如麋而載骨盤始如麕小
頭大鼻爰有赤豹白虎熊羆豺狼野馬野
牛山羊野豕爰有白鳥青鵰執犬羊
食豕鹿曰天子五日觀于舂山之上乃為銘
迹於縣圃之上以詔後世
壬申天子西征甲戍至于赤烏之人其獻酒千
斛于天子食馬九百羊牛三千穄麥百載天子
使祭父受之曰赤烏氏先出自周宗大王亶父
之始作西土封其兄
子吳太伯于東吳詔以金刃之刑
賄用周室之璧封丌璧臣長季綽于舂山
之虱妻以元女詔以玉石之刑以為周
室主天子乃賜赤烏之人其墨乗四黄金
四十鎰貝帶五十朱三百裹丌乃膜拜而受
曰山是唯天下之良山也寳玉之所
在嘉榖生之草木碩美天子於是取嘉禾以歸樹于中
國曰天子五日休于山之下乃奏
廣樂赤烏之人丌好獻女于天子女聽女列為
嬖人曰赤烏氏美人之地也寶玉之所在
也己卯天子北征趙行舍庚辰濟于洋水
辛巳入于曹奴之人戲觴天子于
洋水之上乃獻食馬九百牛羊七千穄米百車
天子使逢固受之天子乃賜曹奴之人戲黄
金之鹿銀貝帶四十
朱四百裹戲乃膜拜而受壬午天子北征東還
甲申至於黑水西膜之所謂鴻鷺

於是降雨七日天子留骨六師之屬
天子乃封長肱于黑水之西河
是惟鴻鷺之上以為
周室主是曰留骨之邦辛卯天子北征東還乃循
黑水癸巳至于羣玉之山容氏之
所守曰羣玉田山知阿平無險四徹中繩
先王之所謂筞府寡草木
而無鳥獸爰有木西膜之所謂天子於是
取玉三乗玉器服物於是載玉萬隻天
子四日休羣玉之山乃命邢侯待攻玉者
孟秋丁酉天子北征之人潛時觴天子
于羽陵之上乃獻良馬牛羊天子以其邦之攻玉石也
不受其牢伯天曰氏檻之後也天子乃
賜之黄金之罌三六朱三百裹潛時乃膜拜而
受戊戍天子西征辛丑至于剞閭氏天子乃命剞閭
氏供食六師之人于䥫山之下壬寅
天子登于䥫山乃徹祭器于剞閭之人温歸乃
膜拜而受天子已祭而行乃遂西征丙午至于&KR1809;
韓氏爰有樂野温和穄麥之所草犬馬牛
羊之所昌寶玉之所丁未天子大朝于平衍之
中乃命六師之屬休己酉天子大饗正公諸
侯王吏七萃之士于平衍之中&KR1809;韓之人無鳬乃獻良
馬百匹用牛三百良犬七千牥牛二百野馬
三百牛羊二千穄麥三百車天子乃賜之黄金銀罌四
七貝帶五十朱三百裹變雕官無鳬上下乃膜拜而
受庚戍天子西征至于𤣥池天子三日
休于𤣥池之上乃奏廣樂三日而終是曰樂池
天子乃樹之竹是曰竹林
癸丑天子乃遂西征丙辰至于苦山西膜之所謂茂苑
天子於是休獵於是食苦丁巳天子西征己未
宿于黄䑕之山西乃遂西征癸亥至于西王母之邦
　
　
　
　
　
　
　穆天子傳卷二
