昔之得一者天得一以清地得一
以寧神得一以靈谷得一以盈萬
物得一以生侯王得一以為天下
貞其致之也謂天無以清將恐裂
謂地無以寧將恐發謂神無以靈
將恐歇謂谷無以盈將恐竭謂萬
物無以生將恐滅謂侯王無以貴
高將恐蹶故貴以賤為本高以下
為基是以侯王自謂孤寡不穀此
非以賤為本耶非乎故致數譽無
譽是故不欲琭琭如玉珞珞如石