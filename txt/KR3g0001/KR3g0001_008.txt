范望字叔明解賛昆侖天地而産
蓍參珍睟精三以㮦數散幽於三
重而立家旁擬兩儀則覩事逢遭
並合繫其名而極命焉精則經疑
之事其質乎令曰假太玄假太玄
孚貞爰質所疑于神于靈休則逢
陽星時數辭從咎則逢隂星時數
辭違凡筮有道不精不筮不疑不
筮不軌不筮不以其占不若不筮
神靈之神靈之曜曽越卓三十有
六而筴視焉天以三分終於六成
故十有八䇿天不施地不成因而
倍之地則虚三以扮天十八也别
一以挂于左手之小指中分其餘
以三搜之并餘於艻一艻之後而
數其餘七爲一八爲二九爲三六
筭而䇿道窮也逢有下中上下思
也中福也上禍也思福禍各有下
中上以晝夜别其休咎焉極一爲
二極二爲三極三爲推推三爲嬴
賛賛嬴入表表嬴入家家嬴入部
部嬴入州州嬴入方方嬴則玄一
從二從三從是謂大休一從二從
三違始中休終咎一從二違三違
始休中終咎一違二從三從始咎
中終休一違二違三從始中咎終
休一違二違三違是謂大咎占有
四或星或時或數或辭旦則用經
夕則用緯觀始中決從終三八爲
木爲東方爲春日甲乙辰寅夘聲
角色青味酸臭羶形詘信生火勝
土時生藏脾侟志性仁情喜事貌
用恭撝肅徴旱帝太昊神勾芒星
從其位類爲鱗爲雷爲鼔爲恢聲
爲新爲躁爲戸爲牖爲嗣爲承爲
葉爲緒爲赦爲解爲多子爲出爲
予爲竹爲草爲果爲實爲魚爲䟽
器爲規爲田爲木工爲矛爲青怪
爲􁉿爲狂四九爲金爲西方爲秋
日庚辛辰申酉聲商色白味辛臭
腥形革生水勝木時殺藏肝侟魄
性誼情怒事言用從撝乂徴雨帝
少昊神蓐收星從其位類爲毛爲
毉爲巫祝爲猛爲舊爲鳴爲門爲
山爲限爲邊爲城爲骨爲石爲環
珮爲首飾爲重寳爲大哆爲釦器
爲舂爲椎爲力爲縣爲燧爲兵爲
械爲齒爲角爲螫爲毒爲狗爲入
爲取爲罕爲爲賊爲理爲矩爲金
工爲鉞爲白怪爲瘖爲譖二七爲
火爲南方爲夏日丙丁辰巳午聲
徴色赤味苦臭焦形上生土勝金
時養藏胏侟魂性禮情樂事視用
明撝哲徴熱帝炎帝神祝融星從
其位類爲羽爲竈爲絲爲網爲索
爲珠爲文爲駮爲印爲綬爲書爲
輕爲髙爲臺爲酒爲吐爲射爲戈
爲甲爲叢爲司馬爲禮爲繩爲火
工爲刀爲赤怪爲盲爲舒一六爲
水爲北方爲冬日壬癸辰子亥聲
羽色黒味鹹臭朽形下生木鏡爲
玉爲履爲逺行爲勞爲血爲膏爲
貪爲含爲蟄爲火獵爲閉爲盜爲
司空爲法爲准爲水工爲盾爲黒
怪爲聾爲急五五爲土爲中央爲
四維日戊巳辰辰戍丑未聲宫色
黃味甘臭芳形殖生金勝水時該
藏心侟神性信情恐懼事思用睿
撝聖徴風帝黃帝神后土星從其
位類爲其祼爲封爲缾爲宫爲宅
爲中霤爲内事爲織爲衣爲裘爲
繭爲絮爲牀爲薦爲馴爲懷爲腹
器爲脂爲漆爲膠爲囊爲包爲輿
爲轂爲稼爲嗇爲食爲宍爲棺爲
犢爲衢爲㑹爲都爲度爲量爲土
工爲弓矢爲黃怪爲愚爲牟五行
用事者王王所生相故王廢勝王
囚王所勝死其在聲也宫爲君徴
爲事商爲相角爲民羽爲物其以
爲律吕黃鍾生林鍾林鍾生太蔟
太蔟生南吕南吕生姑洗姑洗生
應鍾應鍾生㽔賔㽔賔生大吕大
吕生夷則夷則生夾鍾夾鍾生無
射無射生仲吕子午之數九丑未
八寅申七卯酉六辰戌五己亥四
故律四十二吕三十六并律吕之
數或還或否凡七十有八黃鍾之
數立焉其以爲度也皆生黃鍾甲
己之數九乙庚八丙辛七丁壬六
戊癸五聲生於日律生於辰聲以
情質律以和聲聲律相恊而八音
生九天一爲中天二爲羨天三爲
從天四爲更天五爲睟天六爲廓
天七爲減天八爲沈天九爲成天
九地一爲沙泥二爲澤池三爲沚
崖四爲下田五爲中田六爲上田
七爲下山八爲中山九爲上山九
人一爲下人二爲平人三爲進人
四爲下禄五爲中禄六爲上禄七
爲失志八爲疾瘀九爲極九體一
爲手足二爲臂脛三爲股肱四爲
要五爲腹六爲肩七爲㗇喖八爲
面九爲顙九屬一爲玄孫二爲曽
孫三爲仍孫四爲子五爲身六爲
父七爲祖父八爲曽祖父九爲髙
祖父九竅一六爲前爲耳二七爲
目三八爲鼻四九爲口五五爲後
九序一爲孟孟二爲孟仲三爲孟
季四爲仲孟五爲仲仲六爲仲季
七爲季孟八爲季仲九爲季季九
事一爲規模二爲方沮三爲自如
四爲外他五爲中和六爲盛多七
爲消八爲耗九爲盡弊九年一爲
一十二爲二十三爲三十四爲四
十五爲五十六爲六十七爲七十
八爲八十九爲九十推玄筭家一
置一二置二三置三部一勿増二
増三三増六州一勿増二増九三
増十八方一勿増二増二十七三
増五十四求表之賛置玄姓去太
始䇿數減而九之増賛去玄數半
之則得賛去冬至日數矣偶爲所
得日之夜竒爲所明日之晝也求
星從牽牛始除筭盡則是其日也