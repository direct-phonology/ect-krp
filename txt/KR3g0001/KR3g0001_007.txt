中則陽始應則隂生周復乎德迎
逆乎刑礥大戚遇小願閑孤而竈
鄰少微也大肥也戾内反廓外違
上觸素文多故干狂也禮方也􁀴
則來而逃則亡羡私曲唐公而無
欲差過也而常榖童寡有而度無
乏増始昌而永極長銳執一而昆
大同達日益其類減日損其彚交
相從也唫不通也䎡有畏守不可
攻傒也出翕也入從散也而聚集
也進多謀積多財釋推也飾衰也
格好也是而疑惡也非夷平而視
傾樂上楊沉下藏爭士齊也内女
懷也務則憙而去則悲事尚作晦
尚休更變而共笑瞢乆而益憂斷
多事窮無喜毅敢而割憊裝徙郷
止不行衆温柔堅寒剛密不可閒
成不可更親親乎善䦯䦯乎恩斂
也得失亡福彊善不倦劇惡不息
睟君道也馴臣保也盛壯將老也
居得乎位難遇乎詘法易與天下
同也勤苦而無功也養受羣餘君
子養小人養凶也太玄經錯第八
中始周旋羨曲毅端睟文之道或
淳或班彊也健傒也弱積也多而
少也約視也見而晦也瞀童無知
盛而有餘去離故而將來初大也
外而翕也内􁀴也進䎡也退樂佚
逷勤蹶蹶達思通窮思索于在朝
而内在席差自憎餙自好格不容
而昆寛𥙿増日益而減日損馴奉
令而戾相反釋也柔而堅也剛夷
平易而難頡頑斷多決而疑猶與
逃有避爭有趣進欲行止欲鷙廓
無方務無二應也今而度也古迎
知前永見後從也牽守也固礥拔
難劇無赦唐蕩蕩而閑瘞塞更造
新常因故失大亡斂小得竈好利
法惡刻禮也都而居也室聚事虚
衆事實䦯也皆合二而密也成用
一上志髙沉志下交多友唫少與
銳鏩鏩瞢跙親附䟽割犯血遇逢
難裝候時事自竭養自兹格也乖
而昆也同増有益而減有損成者
功就不可易也太玄攡第九玄者
幽攡萬類而不見形者也資陶虚
無而生乎規􁏦神明而定摹通同
古今以開類攡措隂陽而發氣一
判一合天地備矣天日迴行剛柔
接矣還復其所終始定矣一生一
死性命瑩矣仰以觀乎象俯以視
乎情察性知命原始見終三儀同
科厚薄相劘圜則杌棿方則嗇吝
嘘則流體唫則凝形是故闔天謂
之宇闢宇謂之宙日月往來一寒
一暑律則成物曆則編時律曆交
道聖人以謀晝以好之夜以醜之
一晝一夜隂陽分索夜道極隂晝
道極陽牝牡羣貞以攡吉凶則君
臣父子夫婦之道辯矣是故日動
而東天動而西天日錯行隂陽更
巡死生相摎萬物乃纒故玄聘取
天下之合而連之者也綴之以其
類占之以其觚曉天下況其否者
乎人之所好而不足者善也人之
所醜而有餘者惡也君子日彊其
所不足而拂其所有餘則玄道之
幾矣仰而視之在乎上俯而窺之
在乎下企而望之在乎前棄而忘
之在乎後欲違則不能嘿則得其
所者玄也因循無革天下之理得
之謂德也理生昆羣兼愛之謂仁
也列敵度冝之謂義也秉道德仁
義而施之之謂業也瑩天功明萬
物之謂陽也幽無形深不測之謂
隂也陽知陽而不知隂隂知隂而
不知陽知隂知陽知止知行知晦
知明者其唯玄乎縣之者權也平
之者衡也濁者使清險者使平離
乎情者必著乎僞離乎僞者必著
乎情情僞相盪而君子小人之道
較然見矣玄者以衡量者也髙者
下之卑者舉之饒者取之罄者與
之明者定之疑者提之規之者思
也立之者事也說之者辯也成之
者信也夫天宙然示人神矣夫地
他然示人明也天地奠位神明通
氣有一有二有三位各殊輩回行
九區終始連屬上下無隅察龍虎
之文觀鳥龜之理運諸桼政繫之
泰始極焉以通琁璣之統正玉衡
之平圜方之相研剛柔之相干盛
則人衰窮則更生有實有虚流止
無常夫天地設故貴賤序四時行
故父子繼律曆陳故君臣理常變
錯故百事扸質文形故有無明吉
凶見故善否著虚實盪故萬物纒
陽不極則隂不萌隂不極則陽不
牙極寒生熱極熱生寒信道致詘
詘道致信其動也日造其所無而
好其所新其靜也日減其所有而
損其所成故推之以刻叅之以晷
反覆其序軫轉其道也以見不見
之形抽不抽之緒與萬類相連也
其上也縣天下也淪淵纎也入薉
廣也包畛其道游冥而挹盈存存
而亡亡微微而章章始始而終終
近玄者玄亦近之逺玄者玄亦逺
之譬若天蒼蒼然在於東面南面
西面北面仰而無不在焉及其俛
則不見也天豈去人哉人自去也
冬至及夜半以後者近玄之象也
進而未極往而未至虚而未滿故
謂之近玄夏至及日中以後者逺
玄之象也進極而退往窮而還巳
滿而損故謂之逺玄日一南而萬
物死日一北而萬物生斗一北而
萬物虚斗一南而萬物盈日之南
也右行而左還斗之南也左行而
右還或左或右或死或生神靈合
謀天地乃并天神而地靈太玄瑩
第十天地開闢宇宙祏坦天元咫
步日月紀數周渾曆紀羣倫品庶
或合或離或嬴或踦故曰假哉天
地啗函啓化罔𥙿於玄終始幽明
表賛神靈太陽乗隂萬物該兼周
流九虚而禍福絓羅凡十有二始
羣倫抽緒故有一二三以絓以羅
玄術瑩之鴻夲五行九位施重上
下相因醜在其中玄術瑩之天圜
地方極植中央動以曆靜時乗十
二以建七政玄術瑩之斗振天而
進日違天而退或振或違以立五
紀玄術瑩之植表施景榆漏率刻
昬明考中作者以戒玄術瑩之泠
竹爲管室灰爲候以揆百度百度
旣設濟民不誤玄術瑩之東西爲
緯南北爲經經緯交錯邪正以分
吉凶以形玄術瑩之鑿井澹水鑚
火㸐木流金陶土以和五美五美
之資以資百體玄術瑩之竒以數
陽偶以數隂竒偶推演以計天下
玄術瑩之六始爲律六間爲吕律
吕旣恊十二以調日辰以數玄術
瑩之方州部家八十一所畫下中
上以表四海玄術瑩之一辟三公
九卿二十七大夫八十一元士少
則制衆無則治有玄術瑩之古者
不謀合其適精以立正莫之能仆
精以有守莫之能奪故夫抽天下
之蔓蔓散天下之混混者非精其
孰能之夫作者貴其有循而體自
然也其所循也大則其體也壯其
所循也小則其體也瘠其所循也
直則其體也渾其所循也曲則其
體也散故不㩴所有不彊所無譬
諸身増則贅而割則虧故質幹在
乎自然華藻在乎人事人事也具
可損益歟夫一一所以摹始而測
深也三三所以盡終而極崇也二
二所以叅事而要中也人道象焉
其事而不務其辭多其變而不多
其文也不約則其指不詳不要則
其應不博不渾則其事不散不沈
則其意不見是故文以見乎質辭
以睹乎情觀其施辭則其心之所
欲者見矣夫道有因有循有革有
化因而循之與道神之革而化之
與時冝之故因而能革天道乃得
革而能因天道乃馴夫物不因不
生不革不成故知因而不知革物
失其則知革而不知因物失其均
革之匪時物失其基因之匪理物
喪其紀因革乎因革國家之矩范
也矩范之動成敗之効也立天之
經曰隂與陽形地之緯曰從與橫
表人之行曰晦與明隂陽曰合其
判從橫曰緯其經晦明曰别其材
隂陽該極也經緯所遇也晦明質
性也陽不隂無與合其施經不緯
無以成其誼明不晦無以别其德
隂陽所以抽嘖也從橫所以瑩理
也明晦所以昭事也嘖情也抽理
也瑩事也昭君子之道也往來熏
熏得亡之門夫何得何亡得福而
亡禍也天地福順而禍逆山川福
􁃠而禍髙人道福正而禍邪故君
子内正而外馴每以下人是以動
得福而亡禍也福不醜不能生禍
禍不好不能成福醜好乎醜好乎
醜好君子所以亶表也夫福樂終
而禍憂始天地所貴曰福鬼神所
祐曰福人道所喜曰福其所賤在
惡皆曰禍故惡福甚者其禍亢晝
人之禍少夜人之禍多晝夜散者
其禍福雜